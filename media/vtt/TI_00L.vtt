WEBVTT


1
00:00.000 --> 00:02.182
<div class="key" data-key="1">
<p>እታ ቀያሕ ፕላኔት</p>
</div>

2
00:02.182 --> 00:56.082
<div class="key" data-key="2">
<p>እዚ ዛንታ እዚ ኣብ ካልእ ቦታ እዩ ዝጅምር። ኣብ ሓደ ኣብ ቀረባ ናትና ስርዓተ ጸሓይ ዝርከብ ካልእ ስርዓት ጸሓይ እዩ ዝጅምር። ኣብ ከባቢ እታ ፕሮክሲማ ሴንታውሪ ዝተባህለት ጸሓይ እዩ ዝጅምር። ፕሮክሲማ ሴንታውሪ ኣብ ምስሊ ኮኾብ ሳጂተሪየስ ትርከብ ጸሓይ እያ።</p>
<p>ፕሮክሲማ ሴንታውሪ ቀይሕ ሕብሪ ዘለዋ ጸሓይ እያ። ካብታ ናትና ጸሓይ ሽሕ ጊዜ ዝደኸመት እያ። ድንኪ ኮኾብ እያ። ድንኪ ከዋኽብቲ ዝጠንተዋ እየን። ንንውሕ ዝበለ እዋን ነዲደን እየን። ስለዚ ብዝተሓተ ሓይሊ እየን ዝቃጸላ። ካባተን ዝምንጩ ብርሃን ቀይሕ ሕብሪ ኣለዎ። ንሳተን ዘብርሃሉ ፕላኔት እውን ቀይሕ ይኸውን። ቀያሕቲ ፕላኔታት።</p>
</div>

3
00:56.082 --> 01:24.934
<div class="key" data-key="3">
<p>ክኢላታት ስነ ጠፈር ክግምቱ ይፍትኑ እዮም። ብጀካ ኣብ መሬት ኣብ ካልእ ፕላኔታት ህይወት ክህሉ ይኽእል ዶ? ህይወት ዘለዎ ነገር ተሎ እንታይ ዓይነት?</p>
<p>ፊልምታት፣ ዛንታታት፣ ናይ ካርቱን መጻሕፍትን ቅብኣታትን፣ ደቅ ሰባት ኣብ ምግማት ክንድምንታይ ተገዳስነት ከምዘለዎም የርእዩ። ኣብ ምሕሳብ ዘሎ ተገዳስነት።</p>
</div>

4
01:24.934 --> 02:53.514
<div class="key" data-key="4">
<p>ኣብ 2016፣ ተመራመርቲ ስነ ጠፈር፡ ኣብ ሞንጎ 0ን 100ን ዲግሪ  ሴንቲ ግሬድ መጠን ዋዒ ከምዘለዎ ዝግመት ሓደ ፕላኔት ረኺቦም። እቲ መጠን ዋዒ ኣገዳሲ ዝኾነሉ ምኽንያት እንታይ እዩ? ኣብ ሞንጎ ባዶን ሚእትን? እቲ መጠን ዋዒ ካብ ባዶ ንታሕቲ ኣብ ዝኾነሉ እዋን፡ ማለት ዝሑል መጠን ዋዒ ተኾይኑ፣ እቲ ኣብቲ ቦታ ዘሎ ማይ ብምዝሓል ናብ በረድ ከምዝቅየር ምሕሳብ ባህርያዊ እዩ። ኩሉ በረድ ይኸውን። ህይወት ድማ ኣይክህሉን። እቲ መጠን ዋዒ ልዕሊ ሚእቲ ድግሪ ኣብ ዝኾነሉ እዋን ከኣ፣ ኩሉ ኣብቲ ቦታ ዝርከብ ማይ ይሃፍፍ። ማይ ድማ ኣይክህሉን። ዝኾነ ህይወት ዘለዎ ነገር እውን ኣይክህሉን። ብኸምዚ ምኽንያት ከኣ፡ ኣብ ሞንጎ ባዶን ሚእቲን ዲግሪ መጥን ዋዒ ከምዘለዎ ዝግመት ፕላኔት ኣብ ዝረኽቡሉ እዋን፣ ኣብቲ ቦታ ማይ ክህሉ ተኽእሎ ከምዘሎ ይግምቱ። ማይ ኣብዘለዎ ቦታ ድማ፡ ህይወት ክህሉ ዘለዎ ተኽእሎ ዓቢ ይኸውን።</p>
<p>ግን እንታይ ዓይነት ህይወት? ሓመድ ኣሎ ዶ? ገለ ነገር ይቦቁል ድዩ? እንሰሳታት ይርከቡ ዶ ይኾኑ? ምስ ደቅ ሰባት ዝማሳሰሉ ነገራት ይህልዉ ዶ? ካባና ዝተሓተ ፍልጠት ኣለዎም ወይስ ካባና ዝዛይድ? ክረኽቡና ይኽእሉ ዶ ይኾኑ?</p>
</div>

5
02:53.514 --> 04:02.333
<div class="key" data-key="5">
<p>ደሓር ገለ ነገር የጋጥም። ኣብቲ የኒን ሰሚርን ዝውንኑዎ ገረብ ሓደ መንኮርኩር ጠፈር ይዓልብ። የኒን ሰሚርን ኣብ ኖርወይ ኣብ ዝርከብ ሓደ ቦታ ዝነብሩ ተፈተውቲ ሰባት እዮም። ሓደ መንኮርኩር ጠፈር ብምግጫው ኣብቲ ገረብ ዓሊቡ። ነቲ ኣብቲ እዋን ዘጋጠመ ስንባደ ሕሰቡዎሞ። ከምብሓቂ ተኾይኑ፣ ናይ ብሓቂ መንኮርኩር ጠፈር ኣይመስልን ኔሩ። ብጥርሙዝ ዝተሰርሐ ኩዕሶ እዩ ዝመስል ዝነበረ። ካብቲ ብጥርሙዝ ዝተሰርሐ ኩዕሶ፡ ሓደ ሄን ዝስሙን ሓደ ድሙ ዝስሙን ወጺኦም። ሄን ኩሉ ዓይነት ቋንቋ ይዛረብ ኔሩ። ካብ ሓንቲ ኣብ ዙርያ እታ ፕሮክሲማ ሴንታውሪ ዝተባህለት ጸሓይ ትዘውር ሞ-ሎ ትብሃል ፕላኔት ከምዝመጽኡ ነጊሩዎም። እቲ ካብ ጥርሙዝ ዝተሰርሐ ኩዕሶ ዝመስል ዝነበረ ዝገሹሉ መንኮርኩር፣ ካብ ሓደ እምኒ ዘይኮነ፣ ጥርሙዝ ዘይኮነን ሓጺን ዘይኮነን ጎቦ ተወሲዱ ዝተሰርሐ ከምዝኾነ ሄን ነጊሩዎም። እቲ ጎቦ ጊዚ-ጊዚ ተባሂሉ ይጽዋዕ።</p>
</div>

6
04:02.333 --> 04:53.022
<div class="key" data-key="6">
<p>ብርቱዕ ጸቕጢ እውን ክጻወር ይኽእል ኔሩ። ዝበርተዐ ዛሕሊን ዝበርተዐ ረስንን፣ ዝነውሐን ዢሓጸረን ንውሓትን፣ ዝተሓተን ዝበርዐ ቅልጣፈን ክጻወር ይኽእል።</p>
<p>ብዝኾነ ካብ ሞሎ ናብ መሬት ምጋሽ ዘይሕሰብ እዩ። እቲ ርሕቀት 4,2 ናይ ብርሃን ዓመት እዩ። እዚ ማለት ድማ፣ ብቅልጣፈ ላይ ብርሃን እንተ ንጉዓዝ ኔርና፣ ጉዕዞና 4,2 ዓመት ምወሰደ ኔሩ። ገሊኣቶም ኣብ ሓደ ፊልም ጥራይ ከጋጥም ዝኽእል ነገር ከምዝኾነ ይዛረቡ። ብዝኾነ ሄንን ድሙን፡ ብቅልጣፈ ናይ ብርሃን ከም ዝተጓዓዙ ተዛሪቦም እዮም። ንዓታቶም ኩሉ ነገር ይከኣል እዩ። እታ ሞሎ ዝተባህለት ፕላኔቶም ብትግርኛ ይከኣል ዝብል ትርጉም ኣለዋ።</p>
</div>

7
04:53.022 --> 05:39.764
<div class="key" data-key="7">
<p>ኣብዚ ዝጅምር ዘሎ ዛንታ ዝርከቡ የኒን ሰሚርን፣ ንሓድሕዴኦም፡- ግን ስለምንታይ እዮም ናብዚ መጺኦም? ይብሉ እዮም። እቲ መልሲ እንታይ እዩ? ምናልባት ክትፈልጡዎ ትኽእሉ ትኾኑ?</p>
<p>ሓደ ርጉጽ ዝኾነ ነገር ግን ኣሎ። ንፕሮክሲማ ሴንታውሪ ኣብ ኢንተርኔት ክትረኽቡዋ ትኽእሉ። ብዛዕባ እታ ተመራመርቲ ስነ ጠፈር ኣብ ቀረባ እዋን ዝረኸቡዋ ፕላኔት ዝተጻሕፈ ነገር እውን ኣብ ኢንተርኔት ከተንብቡ ትኽእሉ። ሓደ ሮቦት ናብኡ ሰዲዶም ክማራመሩ ከምዝኽእሉ ይግምቱ እዮም። ድሕሪ ተወሰነ ዓመታት።</p>
<p>ሕጂ ግን ናብቲ ሓደ መንኮርኮር ጠፈር ይመጽእ ዝብል ምዕራፍ ክትሰግሩ ትኽእሉ።</p>
</div>

