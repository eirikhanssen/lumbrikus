WEBVTT


1
00:00.000 --> 00:04.032
<div class="key" data-key="1">
<p>ዕንዝራ ዕንቋቁሖ ይሓቑፉ</p>
</div>

2
00:04.032 --> 01:22.432
<div class="key" data-key="2">
<p>የኒን ሰሚርን ኣብ ሓደ ክፍሊ ዝምሃሩ መሓዙት እዮም። ሓደ መዓልቲ ኣብቲ ጀርዲኖም ሓደ መንኮርኩር ጠፈር ዓሊቡ። ብጥርሙዝ ዝተሰርሐ ኩዕሶ ይመስል ኔሩ። ሄንን ድሙን በቲ መንኮርኩር ኣቢሎም ካብ ሓደ ካልእ ፕላኔት መጺኦም። ጸሓይ ናይቲ ፕላኔት ፕሮክሲማ ሴንታውሪ ትብሃል። ሄንን ድሙን ንኻልኦት ብጣዕሚ ብጣዕሚ ንኣሽቱ ክገብሩዎም ይኽእሉ።  ሕጂ ሓንቲ ዕንዝራ ብቅድሚቶም እናነፈረት ሓሊፋ። ካብ ባይታ ልዕል ኢላ ናብዝን ናብትን ትነፍር ኔራ።</p>
<p>-ገለ ነገር ትደሊ ዘላ እያ ትመስል ኢላ የኒ።</p>
<p>-ከምኡ እያ ትገብር ዘላ ኢሉ ሄን። ንግስቲ እያ። ትነብረሉ ቦታ እያ ክትረክብ ኮለል ትብል ዘላ።</p>
<p>ሓደ ሰፈር ክተዳሉ ደልያ ኣላ።</p>
<p>-ሰፈር?</p>
<p>-እወ። መንበሪ ቦታ ማለት እዩ። ሰፈር ዕንዝራ። እንቋቑሖ ክትድርቢ ደልያ ኣላ። ርኣዩ ሕጂ ናብ ውሽጢ መሬት ትኣቱ ኣላ። ምናልባት ቅድሚ ሕጂ ኣብቲ ጉድጓድ ኣንጨዋ ትነብር ኔራ ትኸውን።</p>
</div>

3
01:22.432 --> 02:48.792
<div class="key" data-key="3">
<p>ድሕሪ እተወሰነ ጊዜ ተመሊሳ ወጺኣ። ንዑ በቲ ሞንኮርኩር ኣቢልና ክንስዕባ ኢና ኢሉ ሄን።</p>
<p>-ኣብቲ ውሽጢ መንኮርኩር ኣትዮም ኣብቲ ኮፍ መበሊ ኮፍ ኢሎም። ድሙ ነቲ ኣብቲ ጌሩዎ ዘሎ ቁልፊ ዝርከብ ገለ መልጎም ክትንክፎ ጀሚሩ። -ንኣሽቱ ኩሉ ኢሉ ሄን። ንኣሽቱ ኮይኖም። ካብታ ዕንዝራ ንላዕሊ ኣዝዮም ንኣሽቶ ኮይኖም። ሽዑ ክዝውሩ ጀሚሮም። ድምጺ ከይገበሩ።</p>
<p>እታ ዕንዝራ ናብ ገለ ኣግራብ ገጻ ነፊራ። - ጽገ ዘለዎ ዕምበባ ዚሓዘ ገረብ ሴልየ እዩ ኢሉ ሰሚር። -ኣብቲ ካልእ ገረብ ቀጠልያ ኣንስቶት ዕምበባ ይርከብ ኢላ የኒ። ብዙሕ መዓር ዕምበባ ዘለወን።</p>
<p>-እታ ዕንዝራ መግቢ የድልያ እዩ ኢሉ ሄን። -ሸውዓት ወርሒ ሙሉእ ደንዚዛ ኔራ።</p>
<p>ደንዚዛ?</p>
<p>-ምድንዛዝ ማለት ኣብ ዓሙቕ ድቃስ ምእታው ማለት እዩ። -ኣብ ውሽጢ መሬት ደቂሳ እያ ሙሉእ ክረምቲ የሕሊፋቶ ። ሕጂ ጽድያ ይኸውንን ይመውቕን ኣሎ። ሕጂ ትባራበር ኣላ።</p>
</div>

4
02:48.792 --> 03:52.822
<div class="key" data-key="4">
<p>-ሕጂ ኣብቲ ገረብ ሴልየ ዕምበባ ምህላዉ ዕድለኛ እያ ኢላ የኒ።</p>
<p>-ብዕድል ኣይኮነን ኢሉ ሄን። እታ ዕንዝራ፡ እቲ ገረብ ሴልየ ክዕንብብ ከሎ እያ ትባራበር። እታ ዕንዝራ መግቢ ትረክብ። እቲ ገረብ ሴልየ ድማ ክጽገን ክፈርን መታን ዕንዝራ የድልዮ። ኣብ ተማሳሳሊ እዋን እዮም ክልቲኦም ዝባራበሩ ንብዙሕ ሚሊዮናት ዓመታት ብኸምዚ እዮም ዝነብሩ ዘለዉ። -ተረዲእኒ ኢላ የኒ። ዕንዝራን ገረብ ሴልየን ሓደ ኣካል እዮም። -እወ ኢሉ ሰሚር። ብሓደ ዘይረኤ ገመድ ተታሓሒዞም እዮም ዘለዉ።</p>
<p>-ዝኾነ ገመድ የለን ኢሉ ሄን። ግን ንምንታይ ከምኡ ከምዚሓሰብኩም ተረዲእኒ ኣሎ። ሴልየ እንተዘይሃልዩ ዕንዝራ ኣይክህሉን። ዕንዝራ እንተዘይሃልዩ ድማ ሴልየ ኣይክህሉን።</p>
</div>

5
03:52.822 --> 05:31.861
<div class="key" data-key="5">
<p>እታ ዕንዝራ ብኸመይ እናዞረት ትነፍር ከምዝነበረት ተዓዚቦም። መዓር ዕምባባ መጽያ። ኣብቲ ኣብ የእጋራ ዘሎ ዘምቢል ድማ ሓርጭ ዕምባባ ትእክብ ኔራ። ሽዑ ንቅድሚት ነፊራ።</p>
<p>-ክንስዕባ ኢና ነዚ መነጽር ግበሩዎ እሞ ሽዑ ኣነጺርኩም ክትርእዩ ኢኹም ካብቲ ጊዚ ጊዚ ዝተባህለ ኣብ ፕላኔትና ዝርከብ ጎቦ እዩ ተሰሪሑ።</p>
<p>እታ ዕንዝራ ናብቲ ዝረከበቶ ጉድጓድ ተመሊሳ መጺኣ። ነብሳ በቲ ዝተሰከመቶ ምግቢ ከቢዱ ኔሩ። ናብቲ ጉድጓድ ኣትያ። ድሙ ቊሩብ ተጸብዩ። ሽዑ ደድሕሪኣ ክዝውር ጀሚሩ። ቀስ እናበለ። መጀመርያ ብማእኸል ሓደ መተሓላለፊ ኣቢሎም ሓሊፎም። ንእሽተይ ባዕቲ። ብድሕሪኡ ናብ ሓንቲ ንእሽተይ ክፍሊ በጺሖም። ድሙ ነቲ ሞንኮርኩር ደው ኣቢሉዎ። እታ ዕንዝራ ናብ ሓደ ሻንኬሎ ወይ ዕትሮ ዝመስል ነገር ኣምሪሓ። ዘይተዛዘመ እዩ ኔሩ። እታ ዕንዝራ ድማ ወሲኻ ኣንዊሓቶ። ብኸብዳ እናተንፍዋሓኸት ኣብ ኣፋ ገለ ነገር የእትያ። -ኣብ ሞንጎ ከብዳ ስምዒ ዝመስል ነገር ኣለዋ ኢሉ ሄን። ። -ንዑኡ እናደረዘት ኣብ ኣፋ የእትዎ ኔራ። ንዑኡ ምስ ምራቕ እናሓወሰት ነቲ ዕትሮ ትነድቆ ኔራ።</p>
</div>

6
05:31.861 --> 06:50.931
<div class="key" data-key="6">
<p>-እንታይ እያ ተዳሉ ዘላ የኒ ሓቲታ? ሓደ እንቋቑሖ ትድርብየሉ ዕትሮ እያ ትሰርሕ ዘላ ኢሉ ሄን። -ነቲ ኣብ የእጋራ ዘሎ ዘንቢል ዝርከብ ሓርጭ ዕምባባ ኣብ ውሽጢ እቲ ዕትሮ ትነግፎ ኣላ ርኣዩ ። ቁሩብ መዓር ዕምባባ እውን ጡፍ ትብለሉ ኣላ። እዚ ነቶም ካብ እንቋቁሖ ዚወጹ ላርቫታት መግቢ ይኾኖም።</p>
<p>-ዘገርም እዩ ኢላ የኒ። -ዕትሮ ተዳሉ ዕንዝራ።</p>
<p>-ቢጫ ማስቲካ እዩ ዝመስል ኢሉ ሰሚር።</p>
<p>-መኽደኒ ተዳሉ ዘላ እያ ትመስል ኢላ የኒ። -ሕጂ ኣብ ላዕሊ ኮፍ ኢላ።</p>
<p>-ካልእ ዕትሮ ኣብቲ ኣሎ ኢሉ ሰሚር። ኣናመልከተ</p>
<p>-ኣብኡ መዓር ዕምበባ ጡፍ ትብል ኢሉ ሄን። ኣብ ደገ ከላ ካብቲ ገረብ ሴልየ ብዙሕ እያ በሊዓ።</p>
<p>እታ ንግስቲ ዕንዝራ፡ ኣብ ነብሳ ጽገ ተሰኪማ ኣብ ልዕሊ እቲ ዕትሮ ኮፍ ኢላ።- ካብቲ ዳሕራዋይ ክፋል ኣካላታ ገለ ነገር ክወጽእ ጀሚሩ ኢሉ ሰሚር እናመልከተ። -ወይ መርፍእ ወይ ኵናት ክኸውን ኣለዎ!</p>
</div>

7
06:50.931 --> 07:52.611
<div class="key" data-key="7">
<p>እታ ዕንዝራ ኣዝያ ገዛፍ ከምዝኾነት ንሳቶም ድማ ኣዝዮም ንኣሽቱ ከምዝኾኑ ተረዲኡዎ። እቲ ጽቡቕ ነገር ኣብ ውሽጢ እቲ መንኮርኩር ጥርሙዝ እዮም ዘለዉ።</p>
<p>-መንከሲ  እዩ ኢሉ ሄን። -ዕኮት መንከሲ ኣለዎ። ክነኽሰካ ድማ ይኽእል ኢላ የኒ።</p>
<p>-እታ ንግስቲ ዕንዝራ እንቋቁሖ ንምድርባይ እያ ትጠቀመሉ ኢሉ ሄን። -ክትናኸስ እውን ትኽእል እያ። ግን ኩሉሻዕ ኣይኮነን። እንተተንኪፍካያ ጥራይ እያ ትናኽስ። ተባዕታይ ዕንዝራ መንከሲ የብሉን። -ኣነ እንሰሳታት ኣየበሳጩን ኢላ የኒ። -ኣነ ከማን ከምኡ ኣይገብርን ኢሉ ሰሚር። -ሕጂ እንታይ እዩ ዘጋጥም ዘሎ? እታ ዕንዝራ በቲ መንከስ ኣቢላ ነቲ ብጫ ማስቲካ ዝመስል ነገር ወጊኣቶ!</p>
</div>

8
07:52.611 --> 08:37.041
<div class="key" data-key="8">
<p>-እወ ሕጂ እንቋቁሖ ትድርቢ ኣላ። -ነቲ እንቋቁሖ ምስ ጽገ ጌራ ኣብቲ ዕትሮ ትገብሮ ኣላ። ሓደ ከረጺት ሙሉእ ዘርኢ ተባዕታይ ኣብ ኣካላታ ኣለዋ። እንቋቁሖ ካብ ከብዳ ንግዳም ክወጽእ ከሎ ድማ ነቲ ዘርኢ ተባዕታይ ትፍንወሎም። ብኸምዚ ድማ ነቲ እንቋቁሖ ተጸግዮ። እተን ሰራሕተኛታት ዕንዝራ ድማ ብዙሕ ጽገን መዓር ዕምበባን ናብቲ ሰፈር ብምምጻእ ብዙሕ ካልእ ዕትሮታት የዳልዋ። ኣንስቶት እየን። እታ ንግስቲ፡ ሙሉእ ሓጋይ እንቋቑሖ ትድርቢ። ኣብ ሓደ ከምዚ ዝኣመሰለ ዕትሮ ክንድምንታይ እንቋቁሖ ትድርቢ። የኒ ሓቲታ።</p>
</div>

9
08:37.041 --> 09:31.931
<div class="key" data-key="9">
<p>-ምናልባት ዓሰርተ ኢሉ ሄን። -ርኣዩ ሕጂ ኣብልዕሊ እቲ ዕትሮ ኮፍ ትብል ኣላ። ክመወቕ እያ ደልያቶ ዘላ። ሽዑ ኣብ ውሽጢ እቲ እንቋቁሖ ላርቫ ይፍጠር።  -የዕዋፍ ኣብ ልዕሊ እንቋቑሖ ኮፍ እናበላ የውዕዮኦ ኢላ የኒ።- ነዚ ጽቡቕ ጌረ ርእየ እየ። -ንግስቲ ዕንዝራ ልክዕ ከም ዑፍ እንቋቑሖ ቲሓቁፍ ማለት ድዮ? እወ ኢሉ ሄን። ሽዑ መግቢ ዘድልዮ ላርቫ ይፍጠር። እቲ ላርቫ ድማ ናብ ቆፎ ሓሰኻ ይቅየር። ካብኡ ድማ ሓደሽቲ ዕንዝራታት ይወጽኡ። እዚ ኩሉ ሰለስተ ወይ ኣርባዕተ ሰሙን እዩ ዚወስድ።</p>
<p>-ግን መግቢ ካበይ እያ ትረክብ ኢላ የኒ።</p>
</div>

10
09:31.931 --> 10:45.451
<div class="key" data-key="10">
<p>ሽዑ እታ ዕንዝራ ርእሳ ጠውያ። ናብ ታሕቲ ኣድኒና፡ ነቲ መልሕሳ ናብቲ ሙቁር ፈሳሲ ዚሓዘ ዕትሮ የእትያቶ። ኣብ ጎና እዩ ኔሩ። -እዚ እቲ ዘገርም እዩ ኢላ የኒ። ሕጂ ምሳሓ ቋጺራ። -እወ ኢሉ ሄን። ተውሒዱ ግና ናብ ግዳም ትነፍር እሞ ካልእ ተወሳኺ ተምጽእ።</p>
<p>ሃንደበት እታ ዕንዝራ ነብሳ ክትነግፍ ጀሚራ። በኽናፋ ኣቢላ ድማ ፈርፈር ትብል ጀሚራ። እናቀልጠፈት። ግን ትነፍር ኣይነበረትን። ቡዝዝዝዝዝዝዝዝ ዝብል ድምጺ ይስማዕ ኔሩ። -ንምታይ ከምኡ ትገብር ኣላ ኢሉ ሰሚር ሓቲቱ። -ነብሳ ተውዒ ኣላ ኢሉ ሄን። -እቲ መጠን ዋዒ ምስቲ እንቋቁሖ ከምዝሰማማዕ ዕያ ትገበር ዘላ። ኣብ ውሽጢ ኣመና እንትውዕዩ ናብቲ መእተዊ ብምኻድ በኽናፎም የንበድብዱ። ሽዑ ዝሑል ኣየር ናብ ውሽጢ ይኣቱ</p>
</div>

11
10:45.451 --> 12:14.381
<div class="key" data-key="11">
<p>-ይሞቱ። ዳርጋ ኩላቶም። ቅድሚኡ ግን እታ ንግስቲ ተባዕቶት ዝኾኑ እንቋቑሖ ተዳሉ። ድሕሪኡ ድማ ንግስቲ ዝኾና እንቋቑሖ ትድርቢ። ላርቫታት ዝያዳ ብዙሕ መግቢ ይዋሃቦም። እተን ሓደስቲ ንግስቲ ዕንዝራታት ድማ ይዓብያ።</p>
<p>ተባዕቶት እናነፈሩ ኣንስቶት ዝፈትዉዎ ዓይነት ጨና የዳልዉ። ንግስቲ ዕንዝራታት ድማ ይነፍራ። ምስ ተባዕቶት ድማ ይራኸባ። ይዋሰቡ ኸኣ። ሽዑ ኩላቶም ተባዕቶት፣ ሰራሕተኛታትን እታ ዝኣረገት ንግስትን ይሞቱ። እዚ ኣብ ጽድያ እዩ ዝኸውን። ሽዑ ድማ ዕምበባ የለን። መግቢ እውን ኣይክህሉን።</p>
</div>

12
12:14.381 --> 13:43.799
<div class="key" data-key="12">
<p>-ግን ብኸመይ ዝመጽእ ዓመት ሓደሽቲ ዕንዝራታት ይፍጠሩ?</p>
<p>-እተን ዝተዋሰባ ሓደሽቲ ንግስትታት፡ ኣብ ውሽጢ መሬት ዝርከብ ሓደ ጉድጓድ ወይ ኣብ ገረብ ወይ ኣብ ሞንጎ የእማን ዝርከብ ጉድጓድ ይኣትዋ። ኣብኡ ድማ ሙሉእ ክራማት ደንዚዘን ይድቅሳ። ጽድያ ክኸውን ከሎ ድማ ሓደሽ ሰፈርን ሓድሽ ዕስለን ይፈጥራ።</p>
<p>-እዚ ንዕምበባታትን ዘርእን የዘክረኒ ኣሎ ኢላ የኒ። ዕምበባታት ይቅምስሉን ይሞቱን። ተኾነ ግን እቲ ዘርኢ ኣብ ሓመድ ብምጽናሕ ኣብ እዋን ጽድያ ሓድሽ ተኽሊ ይኸውን።</p>
<p>-ኣብ ሓደ ሰፈር ዕንዝራ ክንድምንታይ ዕንዝራ ይነብሩ? ሰሚር ሓቲቱ። -ምናልባት ሚእቲ ኢሉ ሄን።</p>
<p>-እዚ ማለት ሓንቲ ንግስቲ ዕንዝራ ተቀቲልካ ሚእቲ ዕንዝራ ትቀትል ኣለኻ ማለት እዩ? ኢላ የኒ።</p>
<p>እዚ ሓቂ እዩ ኢሉ ሄን። ብተወሳኺ ዕንዝራ ካብ ጽድያ ጀሚርካ ክሳብ ሓጋይ መግቢ ከም ዘድልዮም ክንዝክር ይግባእ። ሰባት ዕምበባታት ከልግሱ የብሎምን። እንተዘይኮይኑ ሜለን ካልኦት ፍሩታታትን ኣይክህልወናን እዩ።</p>
</div>

13
13:43.799 --> 14:27.026
<div class="key" data-key="13">
<p>-ዕንዝራታት ደስ ዘብሉ ሽኮሪናታት ፍጥረት እዮም። ዕንዝራ ሕቁፍ ኣቢለ ክደርዝ ደልየ ኢላ የኒ።</p>
<p>-ኣነ እውን ዕንዝራ ክደራረዝ ደልየ። ቀስ ኣቢለ።</p>
<p>-እታ ዕንዝራ ክትስምብድ እያ። ተኾነ ግን ካብዚ ዝበለጸ ካልእ ነገር ክትገብሩ ትኽእሉ። ኣይትቅተሉዎም። ሰባት ንዕምበባታት ክዕምብቡ ክሓድጉዎም ግበሩ።</p>
<p>ነዚ ብኸመይ ክንገብሮ ንኽእል? ኢሉ ሰሚር ሓቲቱ።</p>
<p>-መስተውዓልቲ ኢኹም ኢሉ ሄን።- ነዚ ብኸመይ ከምትገብሩዎ ባዕልኻትኩም ሕሰቡ። ነዚ ከምትገብሩዎ ርግጸኛ እየ።</p>
</div>

