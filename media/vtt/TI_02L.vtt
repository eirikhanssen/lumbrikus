WEBVTT


1
00:00.000 --> 00:04.552
<div class="key" data-key="1">
<p>ሪሶቢዩም ኣብ ውሽጢ ሱር ተኽሊ ዓይኒ ዓተር</p>
</div>

2
00:04.552 --> 01:05.592
<div class="key" data-key="2">
<p>የኒን ሰሚርን ኣብ ሓደ ክፍሊ ዝምሃሩ መሓዙት እዮም።  ገለ ዘገርም ነገር ኣጋጢሙዎም እዩ። ትማሊ ሓደ መንኮርኩር ጠፈር ኣብቲ ጀርዲን ናቶም ዓሊቡ። እቲ መንኮርኩር ጠፈር ብጥርሙዝ ዝተሰርሐ ኩዕሶ እዩ ዝመስል ኔሩ። ሄንን ድሙን ካብቲ መንኮርኩር ናብ ደገ ወጺኦም። ስለምንታይ ከምዝመጹ ኣይነገሩዎምን። ሄን ሰላማውያን ከምዝኾኑ ጥራይ እዩ ነጊሩዎም። ካብ ካልእ ፕላኔት ከምዝመጽኡ እውን ሓቢሩዎም እዩ። ካብ ሓንቲ ኣብ ዙርያ ሓንቲ ቀያሕ ጸሓይ ዝዞራ ፕላኔታት ከምዝመጹ እውን ነጊሩዎም ኔሩ። እታ ጸሓይ ፕሮክሲማ ሴንታውሪ ትብሃል። እቲ ዘገርም ነገር ሄን ብቋንቋኦም ክዛረብ ምኽኣሉ እዩ። ብኸመይ ሄን ብቋንቋ ናይ በዓል የኒን ሰሚርን ክዛረብ ክኢሉ?</p>
</div>

3
01:05.592 --> 01:41.222
<div class="key" data-key="3">
<p>ሎሚ ሄን ነቲ ብጥርሙዝ ዝተሰርሐ ኩዕሶ ዝመስል መንኮርኩር ጠፈር የዕሪ ኣሎ። የኒን ሰሚርን ነቲ ሓመድ ብምኩዓት ከምዝፎክስን ከምዝልስልስን ጌሮሞ ኣለዉ። ሎሚ ደስ ዘብል ብሩህ መዓልቲ እዩ። ጽድያ እዩ። ጽድያ ብሞንጎ ክራማትን ሓጋይን ይርከብ። ኣግራብ ቆጽሊ ከብቁሉ ጀሚሮም ኣለዉ። ገለ ዕምበባታት እውን ይረአ ኣሎ። ዘርኢ ንምዝራእ እዋኑ ኣኺሉ እዩ።</p>
</div>

4
01:41.222 --> 02:33.814
<div class="key" data-key="4">
<p>-ሸዊት ዓይኒ ዓተር ብጣዕሚ እየ ዝፈቱ ኢላ የኒ። ነቲ ዘርኢ ዚሓዘ ከረጺት ከፊታ ነቲ ኣብኡ ዘሎ ዘርኢ ቆጺራቶ።</p>
<p>-ዕስራ ተኽሊ ክቦቁል እዩ። ኣብ ነፍስ ወከፍ ተኽሊ ክንድምንታይ ዓይኒ ዓተር ክህሉ እዩ? ሽሕ?</p>
<p>-ተጸሊልኪ ዶ? ኢሎ ሰሚር እናሰሓቐ። ኣብ ነፍስ ወከፍ ተኽሊ ክንድምንታይ ለቆታ ዚህሉ ይመስለኪ? ምናልባት 20?</p>
<p>-ኣብ ነፍስ ወከፍ ለቆታ ድማ ምናልባት 5 ፍረ ይህሉ ይኸውን: ኢላ የኒ።</p>
<p>ሰሚር ኣጸቢቑ ፍሽኽ ኢሉ፡</p>
<p>-ያላ ንዒ፣ ነቲ ዘርኢ ኣብቲ ሓመድ ቅበርዮ። ዚሕይኾ ሽሕ ሸዊት ዓይኒ ዓተር ክህልወኒ እደሊ እየ።</p>
</div>

5
02:33.814 --> 03:17.154
<div class="key" data-key="5">
<p>ነቲ ዘርኢ ኣብቲ ሓመድ ቀቢሮሞ። ዘሪኦሞ። ሰሚር ሓደ ካልእ ከረጺት ኣልዒሉ ነቲ ኣብቲ ከረጺት ዝተጻሕፈ ከንብብ ጀሚሩ። ባልደንጓ</p>
<p>-ኣብ ፔሩ እዩ መጀመርያ ተረኺቡ ዝብል ድምጺ ብድሕሪት ሰሚዖም። ሄን እዩ ኔሩ። ሄን ኣብኡ ደው ኢሉ ነቲ ብጥርሙዝ ዝተሰርሐ ዝመስል ኩዕሶ የዕሪ ኔሩ።</p>
<p>-ዓተር ክዘርእ እደሊ እየ ኢላ የኒ። -ሁሙስ ኣዝየ እየ ዝፈቱ። ብተወሳኺ ጣዕሚያ ክነዳሉ ወይ ከም ሓለዋት ጌርና ክንሰርሖ ንኽእል ኢና።</p>
</div>

6
03:17.154 --> 03:40.264
<div class="key" data-key="6">
<p>ሕጂ እውን ድምጺ ሄን ሰሚዖም።</p>
<p>-ዓተር ኣብ ኖርወይ ክቦቁል ኣይክእልን እዩ። ዓተር ብዙሕ ምውቕ ዝበለ ኩነታት ኣየርን ብዙሕ ማይን የድልዮ እዩ። ናብ ህንዲ ፣ ፓኪስታን ወይ ሃገራት የዕራብ ናብ ዝርከቡዎ ማእኸላይ ምብራቕ ኪዱ። ወይ ድማ ካብ ዱካን ግዝኡ።</p>
</div>

7
03:40.264 --> 04:48.837
<div class="key" data-key="7">
<p>-ግን ዓደስ ክንዘርእ ንኽእል ኢና ኢሉ ሰሚር። ሽዑ ሾርባ ዓደስ ንሰርሕ።</p>
<p>-ኣይፋሉን ኢሉ ሄን። ዓደስ ቅድሚ ዓሰርተ ሽሕ ዓመት ጀሚሩ እዩ ክዝራእ ተጀሚሩ። ግን ኣብ ኖርወይ ከይኮነስ ኣብ ቱርክን ኣብ ካልኦት ካብ ኖርወይ ንላዕሊ ውዕይ ዝበላ ሃገራት እዩ ዝቦቁል።</p>
<p>-ኣዳጉራኸ ኢላ የኒ። ኣዳጉራ እውን የድልየና እዩ። ብኣዳጉራ ጌርና ንምሳሕ ዝኸውን ሕብስቲ ኣዳጉራ ወይ ንሰላጣ ዝኸውን ዘይቲ ኣዳጉራ ክነዳሉ ንኽእል።</p>
<p>-ሕጂውን ኣይኸውንን ኢሉ ሄን። ኣዳጉራ ኣብ ኖርወይ ክቦቁል ኣይኽእልን። ዛሕሊ እዩ። ኣብ ዱካን ኣዳጉራን ዘይቲን ይርከብ እዩ።</p>
<p>-ባቃ ዛሕሊ ዝጻወር ብዙሕ ባልደንጓን ዓይኒ ዓተርን ክንዘርእ። እንኮላይ ካሮቲ።</p>
<p>-ቁሩብ ዘርኢ ክህልወካስ ክንደይ ጽቡቕ እዩ ኢላ የኒ ንሓደ ከረጺት እናኸፈተት።</p>
</div>

8
04:48.837 --> 05:27.417
<div class="key" data-key="8">
<p>ሕጂ እውን ደሃይ ሄን ተሰሚዕዎም። ሄን ብኸመይ እዩ ነቲ ኩሉ ንሳቶም ዝዛረቡዎ ዝሰምዕ</p>
<p>-ብዙሕ ዘርኢ ክህልወካ እዩ ጽቡቕ። ኣብ ዓለም ዝርከቡ ኩላቶም ሰባት መዓልታዊ እዮም ዘርኢ ዝበልዑ።</p>
<p>-ኩሉ መዓልቲ ዓተር ኣይበልዕን እየ ኢሉ ሰሚር እናሰሓቐ። እናዞርኩ ካብ ባይታ እኽሊ ዝበልዕ ደርሆ ኣይኮንኩን። ልክዕ ከምደርሆ ድማ ቃቐወ።</p>
</div>

9
05:27.417 --> 06:02.167
<div class="key" data-key="9">
<p>-ደርሆስ ኣይኮንካን። ግን ባኒ ትበልዕ እንዲኻ?</p>
<p>-እወ ኢሉ ሰሚር</p>
<p>-ካብ ስርናይ እዩ ዝዳሎ። ስርናይ ድማ እኽሊ ወይ ዘርኢ እዩ። ሩዝ ከ ትበልዕ እንዲኻ?</p>
<p>-እወ</p>
<p>-ሩዝ እውን ዘርኢ እዩ። ዕፉን ከ?</p>
<p>-እወ</p>
<p>-ዕፉን እውን ዘርኢ እዩ። ቅጫኸ?</p>
<p>እወ</p>
</div>

10
06:02.167 --> 06:59.611
<div class="key" data-key="10">
<p>-ካብ ሓርጭ እዩ ተዳልዩ። ሓርጭ ድማ ካብ ስርናይ እዩ ዝዳሎ፣ ስርናይ ድማ ዘርኢ እዩ። ገዓት ካብ እኽሊ እዩ ዝዳሎ። ካዕካዕ ዘርኢ እዩ። ፉል ከማን ዘርኢ እዩ። ካሮቲ፣ ሜለ፣ ኣራንሺ</p>
<p>-እቲ ክትብሎ ዝጸናሕካ ኩሉ ንበለዖ ኢና። በጃኻ ጠጠው ኣብል። ሕጂ ፉል ቓሕ ክብለኒ ጀሚሩ።</p>
<p>ሄን ትኽ ኢሉ ደው ኢሉ። ቁሩብ ዘን ኢሉ ጸኒሑ፣</p>
<p>-ዘርኢ ካብ ወርቕን ብሩርን ይበልጽ። ዘርኢ ፈታዊና እዩ።</p>
<p>ሰሚር፡ -እቲ ዘርኢ ንዓና ድዩ ዝዳሎ? ኣትኽልቲ ዘርኢ ዘዳልዉ ሰባትን እንሰሳታትን መታን ክበልዑ ኢሎም ዶ ይኸውን? ኢሉ</p>
</div>

11
06:59.611 --> 07:48.880
<div class="key" data-key="11">
<p>-ኣይኮነን። ኣትኽልቲ ዘርኢ ዘዳልዉ መታን ብዙሕ ሓድሽ ተኽሊ ክቦቁል እዩ። ኣብ ውሽጢ እቲ ዘርኢ ሓደ ውላድ ተኽሊ ኣሎ። ካብቲ ዘረኢ ድማ ሓድሽ ተኽሊ ክወጽእ ይኽእል። ዕምበባታት ክቅምስሉን ክሞቱን ይኽእሉ። ዘርኢ ግን ከይሞተ ብምጽናሕ ሓድሽ ዕምበባ ከምዝቦቁል ይገብር።</p>
<p>ሰሚር ሓደ ፍረ ዚሓዘ ከረጺት ኣልዒሉ ነቲ ኣብኡ ዝተጻሕፈ -ካሮቲ. ዝብል ጽሕፈት ኣንቢቡ። -ውላድ ተኽሊ -ካብ ወርቅን ብሩርን ዝበለጸ። ክንዘርኦ ኢና።</p>
</div>

12
07:48.880 --> 08:59.760
<div class="key" data-key="12">
<p>ካሮቲ፣ ዓተርን ባልደንጓን ዘርኦም። ነቲ ዘርኢ ኣብ ውሽጢ ሓመድ ቀሚሮም ብላዕሊ ሓመድ ከዲኖሞ። ማይ ኣምጺኦም ብላዕሊ ኣፍሲሶምሉ። ሄን ነቲ መንኮርኩር ጠፈር የዕሪዩዎ። ሓደ ዕንዝራ ናብ ሓደ ስነ ኣንበሳ ዝብሃል ብጫ ዕምበባ ዓሊቡ። ድሙኸ እንታይ ጌሩ? ድሙ ወላ ሓደ ኣይተዛረበን። ስቕ ኢሉ እዩ ደው ኢሉ። ድሙ ገለ ነገር ኣብቲ ሓመድ ቀቢሩ። -ዓቢ ፍረ ድዮ ቀቢሩ? እንታይ እዩ ኣብኡ ዘሪኡ? ኢላ የኒ ቀስ ኢላ። -ፉል ዶ ይመስል ሓቀይ- ርኤ ክልተ ፍረ ፉል ዚሓቆፈ ዘይተቀርፈ ፉል ድዩ?</p>
<p>-ኣብ ኖርወይ ፉል ኣይቦቁልን ምሽ ኢሉ ሰሚር ሕሹኽ ኢሉ መሊስላ።</p>
<p>-ምናልባት ካብ ፕላኔት ናቶም ዘምጽኡዎ ነገር ይኸውን። -ካብቲ ኣብ ዙርያ ፕሮክሲማ ሴንታውሪ ዝተባህለት ቀያሕ ጸሓይ ቲዘውር ፕላኔት።</p>
</div>

13
08:59.760 --> 09:57.733
<div class="key" data-key="13">
<p>ደሃይ ሄን ካብ ድሕሪት ተሰሚዑዎም።</p>
<p>-ዘርኢ ካብዘለኩም ስጋ ኣይድለየኩምን ማለት እዩ ኢሉ ሄን።</p>
<p>-የድለየና እምበር። ጥዑም ጸብሒ ደርሆ የድለየና ኢሉ ሰሚር።</p>
<p>-ጥዑም ጸብሒ ስጋ በጊዕ ኢላ የኒ</p>
<p>-ጥዑም ግዕዝም ኢሉ ሰሚር</p>
<p>-ጥዑም ሪሶል ኢላ የኒ።</p>
<p>-ስጋ ኣብ ኣካላትኩም ጭዋዳ ከምዚህልወኩም እዩ ዝገብር ኢሉ ሄን። እቲ ኣብቲ ስጋ ዝርከብ ፕሮቲን ጭዋዳ ከምዚህልወኩም ይገብር። ተኾነ ግን ባልደንጓ፣ ዓተርን ዓደስን እውን ጭዋዳ ከምዝህልወኩም ዚገብር ፕሮቲን የዳሉ እዩ።</p>
<p>-ፕሮቲን?</p>
</div>

14
09:57.733 --> 10:38.421
<div class="key" data-key="14">
<p>-እወ ፕሮቲን። ተኽሊ ዓተር ልክዕ ከምቲ ኣብቲ ስጋ ዝርከብ ዓይነት ፕሮቲን የዳሉ እዩ።</p>
<p>-እዝስ ክኸውን ይኽእል ድዩ?</p>
<p>-እወ።</p>
<p>-ፕሮቲን ኣብ ስጋን ኣብ ዓተርን ይርከብ?</p>
<p>-እወ፣ ሓቂ እዩ። ንራይዞቢየም ክተመስግኑ ይግባእ።</p>
<p>-ኣነ ክብሎ ኣይክእልን እየ። ኢሉ ሰሚር</p>
<p>-ራይዞቢየም ምባል ልዕሊ ካሮቲ ምባል ኣይከብድን እዩ።</p>
<p>-ግን እንታይ እዩ?</p>
</div>

15
10:38.421 --> 11:43.644
<div class="key" data-key="15">
<p>-ባክተሪያ ተባሂሉ ዝጽዋዕ ደቂቕ ፍጥረት እዩ። ራይዞቢየም ባክቴሪያ። ኣብ ውሽጢ ሰራውር ናይ ተኽሊ ዓተር ዝርከቡ ንኣሽቱ ከበብቲ ነገራት እዩ ዝነብር። እዚኦም ባክተሪያታት ነቲ ኣብ ኣየር ዝርከብ ናይትሮጂን ዝተባህለ ጋዝ ይምገቡዎ። ብኸምዚ ድማ ኣብ ውሽጢ እቲ ተኽሊ ናይትሮጂን ይህሉ። እቲ ተኽሊ ክቦቁል መታን ናይትሮጂን የድልዮ እዩ። ፕሮቲን ከዳሉ መታን ናይትሮጂን የድልዮ እዩ። ብኸምዚ ድማ ባልደንጉዋን ዓተርን ብዙሕ ፕሮቲን ይህልዎ። ከም ዓስቢ ድማ እቶም ባክተሪያታት ኣብቲ ተኽሊ ብምንባር ካብቲ ተኽሊ ይበልዑ። እዚ ማለት ድማ ንምንባር እቲ ሓደ ነቲ ሓደ የድልዮ ማለት እዩ። ክልቲኡ ተረባሒ እዩ።  እቲ ተኽልን እቶም ባክተሪያታትን ብተኻዋንነንት እዮም ዝነብሩ።</p>
</div>

16
11:43.644 --> 12:21.894
<div class="key" data-key="16">
<p>ሕጂ ሰሚር ደው ኢሉ ክሓስብ ኔሩዎ።</p>
<p>-ስጋ ፕሮቲን ኣለዎ። ዓተርን ባልደንጉዋን ፕሮቲን ኣለዎ። ሕጂ ገለ ሓሳብ ኣሎኒ ኢሉ ሃንደበት።</p>
<p>-ምናልባት ካብቲ ነብቁሎ ተኽሊ ፖልፔተ ክንዳሉ ንኽእል ንኸውን። -ምናልባት ኣብቲ ተኽሊ ፖልፔተ ይቦቁል ይኸውን። ፕሮቲን ዘለዎ ከቢብ ነገር።</p>
<p>ሄን ፍሽኽ ኢሉ -ይኸውን ይኸውን ኢሉ።</p>
</div>

17
12:21.894 --> 13:24.648
<div class="key" data-key="17">
<p>ብድሕሪኡ ናብቲ መንኮርኩር ጠፈር ተመሊሱ ኸይዱ ከዕሪ ጀምሩ። የኒን ሰሚርን ተጣማሚቶም። -ኣበይ እዩ ክኸውን ዝኽእል? ኣብ መሬት ወይስ ኣብታ ሄንን ድሙን ዝነብሩዋ ሞሎ ትብሃል ፕላኔት? ወይስ የላግጽ እዩ ኔሩ?</p>
<p>ሰሚር ሓንቲ ፍረ ዓተር ኣልዒሉ ክርእያ ጀሚሩ። -ሰላም ንእሽተይ ዘርኢ ብዙሕ ፖልፔተ ዘለዎ ዓቢ ተኽሊ ኩኒ! ኢሉ</p>
<p>የኒ ስሒቓ።</p>
<p>-ብዙሕ ዓተር ማለትካ ድዩ?</p>
<p>- እወ ኢሉ ሰሚር። ግን ራይዞቢየም እንታይ ከምዝምህዝ ትፈልጢ ኢኺ።</p>
<p>ድሙ እንታይ እዩ ዝገብር ዘሎ? ክትግምት ትኽእል ኢኻ።  ነቲ መልሲ ምናልባት ኣብ ካልእ ጊዜ ትረኽቦ ትኸውን።</p>
</div>

