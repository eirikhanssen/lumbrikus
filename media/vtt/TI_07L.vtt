WEBVTT

00:00.000 --> 00:03.412
ሓሰኻ መሬት ሓሙሽተ ልቢ ኣለዎ።

00:03.412 --> 00:55.112
ሕጂ ገለ ዘገርም ነገር ክትሰምዕ ኢኻ። ንሱ ኸኣ ብዛዕባ የኒን ሰሚርን ዝነግር ዛንታ እዩ። ንሳቶም ሰባት እዮም። ብዛዕባ ሄን ድሙን እውን ክትሰምዕ ኢኻ። ካበይ እዮም መጺኦም? ኣይንፈልጥን። ብሓደ መንኮርኩር ጠፈር ኣቢሎም እዮም መጺኦም። እቲ መንኮርኩር ጠፈር ልክዕ ከም ኩዕሶ ከቢብ እዩ ኔሩ። ብጥርሙዝ እዩ ተሰሪሑ። እቲ መንኮርኩር ጠፈር ብምግጫው! ኣብ ሓደ ገረብ ዓሊቡ። ዘገርም እዩ ኔሩ። ዝያዳ ዘገርም ካልእ ነገር ግን ኔሩ። እዚ ከኣ በቲ መንኮርኩር ጌሩ ዝመጸ ሄን ንኻልኦት ንኣሽቱ ክገብሮም ይኽእል ኔሩ። ብጣዕሚ ብጣዕሚ ንኣሽቱ። ክንዲ ኣብ ገዛ ናይ ሓሰኻ መሬት ዝኣትዉ ከንእሶም ይኽእል ኔሩ!

00:55.112 --> 01:51.032
ሕጂ የኒ፣ ሰሚር፣ ድሙን ሄንን ኣብ ደገ ኣብ ጸልማት ኣብ ዝነበሩሉ እዋን ንዘጋጥሞም ነገር ክትሰምዕ ኢኻ። ዝኾነ ድምጺ ኣይነበረን። 
-ሎሚ ምሸት ንኣሽቱ ክንከውን ኣለና ኢሉ ሄን። -ገለ ደስ ዘብል ነገር ክንርኢ ኢና። ንኣሽቱ ኩኑ ኢሉ! 
ንኣሽቱ ኮይኖም። ክንዲ ጽፍርኻ ዝኣክሉ ንኣሽቱ ኔሮም። ወረግ ክንዲ ፍርቂ ጽፍሪ ናይታ ዝነኣሰት ጻብዕካ እዮም ኔሮም። የኒን ሰሚርን፣ ብልዕሊ ንኣሽቱ ስብርባራት ዕንጨይቲ ክሓልፉ መታን: ክሓኹሩ ኣድልዩዎም ኔሩ። ብቕድሚኦም ዓበይቲ ቡናዊ ኩርባታት ይርከቡ ኔሮም። -ክንክወል ኣለና ኢሉ ሄን። -ብድሕሪ እቲ ጽቡቕ ሓርኢ ክንክወል።

01:51.032 --> 03:17.822
-ናይ ሓደ ሓርማዝ ሓርኢ ድዩ? ሰሚር ሓቲቱ። ሓደ ናይ ሰርከስ ሓርማዝ ከጉዋንፎ ኣይደለየን። ኣዝዩ ንእሽተይ እዩ ኮይኑ ዘሎ። 
-ኣይኮነን: ናይ ሓሰኻ መሬት እዩ ኢሉ ሄን። -ናይ ሓደ ላምብራይከስ ዝተባህለ ዓቢ ሓሰኻ መሬት እዩ። ላምብራይከስ ቴረስትራየስ! ክንዲ ዳንጋኻ ክዓቢ ክነውሕ ይኽእል። ሓርኡ ናብ ደገ ደፊኡ ኣውጺኡዎ። ነዚ ኢና ክንርኢ ጸኒሕና። ሽሽሽ! ሕጂ ይመጽእ ኣሎ።
የኒ ዋላ ሓደ ክትርኢ ኣይከኣለትን ኔራ። ነታ ብድሕሪኦም ዝነበረት ዝጠመየት ቅንፍዝ እውን ኣይርኣየታን ኔራ። ናብቲ ሄን ዘመልክተሉ ዝነበረ ቦታ ትርኢ ኔራ። ኣብቲ ባይታ ጉድጓድ ኔሩ። ገለ ነገር ናብ ላዕሊ ወጺኡ። ገለ ነዊሕ፣ ሸሊሕን ቡናዊ ዝኾነን ነገር። ሓሰኻ መሬት እዩ ኔሩ። ኣብ መሬት ይንፉሓኽ ኔሩ። ኣብዚን ኣብትን ይድህስስ ኔሩ።
-ቆጽሊ እዩ ዝደሊ ዘሎ ኢሉ ሄን ቀስ ኢሉ። -ካብ ኣግራብ ዝወደቕ ቆጽለ-መጽሊ ክበልዕ እዩ ደልዩ ዘሎ። ካብ ዝወድቅ ዝጸንሐን ዝጠልቀየን ቆጽሊ መፍቶቱ እዩ። ክምሽምሽ ከሎ እዩ ዝያዳ ደስ ዝብሎ

03:17.822 --> 04:22.611
-ዝመሽመሸ ክትብል ከለኻ እንታይ ማለትካ ኢኻ?
-ሓደ ቡናዊ ዝኾነነ ተሪር ዘይኮነን ሜለ ርኢኻ ዶ ትፈልጥ? ዝመሽመሰሸ እዩ። ዝተበላሸወ ። -ርኣዩ! ኣብቲ ሓደ ቆጽሊ ኣብቲ መተሓላለፊ ይስሕብ ኣሎ!
የኒ ነቲ ዓቢ ቆጽሊ ክጓትቶ ከሎ ርእያ። ቀስ ቀስ እናበለ። ሽዑ ተሰዊሩ። 
-ንዑ ክንሰዕቦ ኢና ኢሉ ሄን።
-ኖ ኖ የመስግነካ ይትረፈኒ ኢሉ ሰሚር። -ናብ ገዛ ተመሊሰ መደቀሰይ ከተዓራሪ ኣለኒ። ኣዝዩ ደስ ዘብል እዩ። ደጊምኩም ክትፍትኑ ይግባኣኩም እዩ! 
-ኣይተላግጽ ኢላ የኒ። ሽዑ ደድሕሪ ድሙን ሄን ናብቲ ጉድጓድ ነጢራ ኣትያ። ሰሚር በይኑ ኣብኡ ክተርፍ ኣይደለየን። ደድሕሪኦም ጎይዩ። ኣብ ውሽጢ እቲ ጉድጓድ። ኣብቲ ጸልማት።

04:22.611 --> 06:03.881
ሰሚር ወዲቑ። ናብ ታሕቲ ከረውረው ኢሉ። ዝያዳ ንታሕቲ ። በእጋሩ ገለ ነገር ተንኪፉ። -ርእሰይ ኣይትርገጸኒ ኢላ የኒ እናሰሓቐት። ዝያዳ ንውሽጢ ከረውረው ኢሎም። ሰሚር ንሓደ ዝረኣዮ ፊልም ዘኪሩ። ሓደ ኣሊስ ኢን ወንደርላንድ ዝተባህለ ፊልም። ኣሊስ ኣብ ሓደ ኣብ ባይታ ዘሎ ጉድጓድ ዝወደቐት ጓል እያ ኔራ። ኣብኡ ድማ ዘገርም ዓይነት ዓለም ይርከብ ኔሩ። 
ሽዑ ኣብ ታሕቲ በጺሖም። ሄን ነጻብዑ ኣብ ቅድሚ ኣፉ ጌሩዎ። ሄን ኣብ ኢዱ ኣርባዕተ መነጽር ሒዙ ኔሩ። ሰሚር ቅድሚ ሕጂ ነዚ ዝመሰል ነገር ርእዩ ኣይፈልጥን። ሓደ ተዋሂቡ። ናይ ጥርሙዝ መነጽር ኣይነበረን። ልክዕ ከም ክልተ ዓበይቲ ከዋኽብቲ ይመስል ኔሩ። ካሜራ ድዩ ኔሩ? ካብቲ መነጽር ሰማያዊ ብርሃን ይወጽእ ኔሩ። -እቲ ሓሰኻ ነቲ ሰማያዊ ብርሃን ኣየቅለበሉን ኢሉ ሄን።
ሰሚር ርእሱ ናብዝን ናብትን እናጥዋወየ የብርህ ኔሩ። ኣብ ውሽጢ ሓደ ነዊሕ ገላርያ እዮም ኔሮም። ኣብኡ ድማ እቲ ሓሰኻ መሬት ደቂሱ ቆጽሊ ይበልዕ ኔሩ። ዘገርም ነገር ሰሚር ውሽጢ ናቲ ሓሰኻ ክርኢ ይኽእል ኔሩ። በቲ ቆርበት ኣሕሊፉ ክርኢ ይኽእል ኔሩ! -ውሽጢ ናይቲ ሓሰኻ እርኢ ኣለኹ ሕሹኽ ኢሉ። -ውሽጢ ናይቲ ሓሰኻ  እርኢ ኣለኹ!


06:03.881 --> 07:30.081
-ውሽጢ  ናይ ሰሚር ክርኢ እደሊ ኣለኹ! የኒ ስሒቓ። -ሎሚ ውሽጢ ናይ ሓሰኻ መሬት ጥራይ ኢና ክንርኢ ኢሉ ሄን። 
ሰሚር ኣብሪሁ። -ገመድ፣ ዓረረን ግዕዝምን ድዩ ኣብ ውስጢ እቲ ሓሰኻ ዝርከብ? ኢሉ ሓቲቱ። 
-ኣይኮነን ኣይኮነን ኢሉ ሄን።- ርኣዩ እቲ ሓሰኻ ኣፍ ኣለዎ። ስኒ ግን የብሉን። ኣብ ኣፉ ክሕይኽ ኣይኽእልን። ነቲ መግቢ ትም ኢሉ እዩ ዝውሕጦ። 
-ደድሕሪ ኣፉ ግዝፍ ዝበለ ግዕዝም እርኢ ኣለኹ ኢሉ ሰሚር። 
-ጎሮሮ እዩ ኢሉ ሄን። -እቲ ሓሰኻ ብዙሕ ስለዝበልዕ፣ ጎሮሮኡ ብምግቢ ይመልእ። ደድሕሪኡ ድማ ናብ ውሽጢ ይቕጽል። 
-ሓደ ካልእ ገጂፍ ግዕዝም እርኣየኒ ኣሎ ኢሉ ሰሚር። 
-እቲ ናይ መጀመርያ ብቋንቋ ኖርወጂኛ ክሩ እዩ ዝብሃል። ኢሉ ሄን። እዚ እቲ ናይ መጀመርያ ክፋል ከብዱ እዩ ። እቲ ምግቢ ድማ ኣብኡ ይልስልስ። 
-እቲ ካልኣይ ከብዲ ይንቃሳቀስ ኣሎ ኢሉ ሰሚር። -ገለ ነገር ኣብ ውሽጢ ኣሎ ድዩ።

07:30.081 --> 09:40.651
-ኣይኮነን፣ እቲ ዚሕይኽ ከብዲ እዩ ዝጫባበጥ ዘሎ። እዚ ጭንጭራ ይብሃል። እቲ ሳልሳይ ከብዲ እዩ። እቲ መሕየኺ ከብዲ ተሪር ጭዋዳ እዩ። ነቲ መግቢ ይሳባብሮ። ኣብኡ ቁሩብ ሑጻ ይርከብ እዩ። እቲ ምግቢ ድማ ናብ ሾርባ ይቅየር። እቲ ሾርባ ድማ ናብ ማዓንጣ ይቕጽል። 
-መሕየኺ ከብዲ! ሰሚር ክሓስብ ጀሚሩ። -ስኒ እንተዘይብልካ ክትጥቀመሉ ዝከኣል ጽቡቕ ነገር! 
-የዕዋፍ እንኮላይ ስኒ የብሎምን ኢላ የኒ። 
-ጽቡቕ ኣለኺ። ግን ክሩን ጭንጭራን ኣለዎም። 
-ሓሰኻ መሬትን ዓዓን- ክሩን ጭንጭራን ኢላ የኒ።
የኒ ኣብሪሃ። -እቲ ዝርኣየኒ ዘሎ ሓሙሽተ ቀለቤት እንታይ እዩ? ኢላ ሓቲታ። 
-እዚ ሓሙሽተ ልቢ እዩ ኢሉ ሄን። -ሓሙሽተ ቀለቤት እዩ ዝመሰል። 
ኣፍንጫ ኣለዎ ድዩ? ይትንፍስ ድዩ? ኣየር ዝመልእ ሳንቡእ ከ ኣለዎ ዶ?
-ኣይፋሉን ኣፍንጫ የብሉን፣ ኣይትንፍስን፣ ሳንቡእ እውን የብሉን። ግን ልክዕ ከማና ኦክስጂን የድዮ እዩ። ኦክስጂን ኣብ ኣየርን ኣብ ማይን ይርከብ እዩ። 
-ዓሳ ድዩ? 
-ኣይኮነን ኣብ ቆርበቱ ብዙሕ ንኣሽቱ ከፋታት ኣለዎ። ኣብ ማይ ድማ ኦክስጂን ይርከብ። እቲ ኣብ ማይ ዝርከብ ኦክስጂን በቲ ንኣሽቱ ከፋታት ኣቢሉ ብቆርበቱ ሓሊፉ ይኣቱ። እቲ ኣብ ኣካላቱ ዝርከብ ደም ድማ ነቲ ኦክስጂን ተማሊኡዎ ናብ ኣካላቱ ይኣቱ።
-ማይ ይፈቱ እዩ ማለት እዩ
-እወ ጠሊ የድልዮ እዩ። እንተነቒጹ ይመውት እዩ።

09:40.651 --> 12:15.501
-ሓሰኻ መሬት ኣብ ምድረበዳ ይነብር ድዩ?
-ገምት ኢሉ ሄን
-ኣነ ኣይነብርን ኢለ እግምት ኢላ የኒ። -እቲ ኣብቲ ዘሎ ኩዕሶ እንታይ እዩ?  ነቲ መነጽር፣ ኣብ ሓደ ጽዕድው ዝበለ ሕበጥ ኣብሪሃቶ።   
-እዚ ሓንጎሉ እዩ። እቲ ሓሰኻ ሓንጎልን መትንታትን ኣለዎ። ዋዕን ዛሕልን፣ ብርሃንን ጸልማትን፣ ከለሊን ክሽትትን ይኽእል። ጽቡቕ ምግቢ ከለሊ እውን ይኽእል እዩ። ገለ ነገር ክክቀርቦ ከሎ እውን ነቲ ምንቅቓስ ከለልዮ ይኽእል እዩ። ሽዑ ነብሱ ቀልጢፉ ይስብስቦ እሞ፣ እናተንፍዋሓኽ ይሕባእ። 
-ንምንታይ እዩ ሽራጥ ሽራጥ ዘለዎ ሰሚር ሓቲቱ።
-ብዙሕ ክፋላት ኢኻ ትርኢ ዘለኻ።እቲ ሓሰኻ ገለ ክፋላቱ ክመጦን ገለ ክፋላቱ ክስሕህቦን ይኽእል። ነዚ ድማ እቲ ሓሰኻ ንቕድሚት ክንፉሓኽ ከሎ ኢኻ ትርእዮ። ይረጉድ፣ ይቀጥን፣ ይረጉድ፣ ይቀጥን።
-እግሪ የብሉን?
-የብሉን። ስፓስላ እዩ ዘለዎ። ኣብ ነፍስ ወከፍ ክፋላቱ ሸሞንተ ስፓስላ ኣለዎ። በቲ ስፓስላ ኣቢሉ ድማ ኣትሪሩ ክሕዝ ይኽእል። ናይ ስፓስላ ሓሰካ እዩ። ሓንቲ ዑፍ መጽኣ ብመትኮባ ጌራ እንተሒዛቶ፣ እቲ ሓሰኻ ኣብ መተሓላለፊኡ ኣጽኒዑ ክለግብ ይኽእል። ተረርቲ ጭዋዳታት ኣለዎ። ኣብ ገለ ገለ እዋናት እታ ዑፍ ዝተረረት ትኸውን። 
-ኩሉ ሓሰኻ መሬት ውስጡ ይማሳሰል ድዩ? ኢላ የኒ
-እወ
-ተማሳሳሊ መግቢ ድዮም ዝፈትዉ።
-ኣይኮነን። እዚ ሓሰኻ ዝቀምሰለ ቆጽሊ ገረብ፣ ቁሩብ ሱርን ኣብ ባይታ ዝርከብ ዝቀምሰለ ሳዕርን እዩ ዝያዳ ዝፈቱ። ነቲ ምግቢ ናብ መተሓላለፊያኡ ይወስዶ እሞ፣ ኣብኡ ኮይኑ ድማ ይበልዖ። እዚ ሓሰኻ ዓቢ ሓሰኻ መሬት ተባሂሉ ይጽዋዕ። ካልኦት ዓይነታት ሓሰኻ መሬት ሓመድ ምብላዕ ይፈትዉ። ናብ ውስጢ እናተሳሕቡ ይበልዑ። ሓሙኹሽታይ ሓሰኻ መሬት ከምኡ እዩ ዝገብር።

12:15.501 --> 14:08.537
ሰሚር ከባቢኡ ተዓዚቡ። 
-እዚ ሓሰኻ ሓደ መገዲ ጥራይ ድዩ ዘለዎ?
-እወ ሓደ ክሳብ ውሽጢ ዝዘልቕ መገዲ። ሰለስተ ሜትሮ ዕምቆት ክህልዎ ይኽእል። ነቲ መንደቕ ብምራቕን ሓርእን ጌሩ ይለኽዮ። እቲ መተሓላለፊ ድማ ተሪር ይኸውን። ንነዊሕ ዓመታት ድማ ክጽንሕ ይኽእል። ብቀሊሉ ቀልጢፉ ኣይበላሾን። 12 ዓመት ክጸንሕ ምርኣይ ልሙድ እዩ። እቲ ሓሰኻ ምናልባት ክሳብ ሸሞንተ ዓመት ክነብር ይኽእል ይኸውን። ሽዑ ይመወት። ብድሕሪኡ ድማ ካልእ ሓሰኻ ኣብቲ ቦታ ይነብር። ሓሓሊፉ 30ዓመት ዕድመ ክህልዎ ይኽእል። 
ኣብ ታሕቲ ሓንቲ መዕረፊት ክፍሊ የዳሉ። ኣብኡ ድማ ከም ኣብ ሓደ ባዕቲ ዝድቅስ ድቢ፣ ንነዊሕ እዋን ክድቅስ ይኽእል። ቅድሚ ምድቃሱ ግና፣ ሓደ ቆጽሊ ገረብ ወሲዱ ነቲ መገዲ ይሓትሞ። ኣብ እዋን ክረምቲ ድማ ደንዚዙ ይድቕስ። ሕጂ ኣብታ መዕረፊት ክፍሊ ኢና ዘለና። 
ሰሚር ኣብ ሓደ ንእሽተይ ባላንቺና ዝመስል ነገር ኣብሪሁ።
-ኣብኡ እንቋቁሖ ይርከበ ኢሉ ሄን። -ዘርኢ ተባዕታይ ውን ኣብኡ ኣሎ። 
-ክልተ ሓሰኻ መሬት ጎኒ ጎኒ ደቂሶም ንሓድሕዲኦም ዘርኢ ተባዕታይ ይዋሃሃቡ። ክልቲኣቶም ዘርኢ ተባዕታይ ኣለዎም። ክልቲኣቶም እንቋቁሖ ኣለዎም። ዘርኢ ተባዕታይ ምስቲ እንቋቁሖ ይሕወስ። ሽዑ ሓደሽቲ ንኣሽቱ ሓሰኻታት ይፍጠሩ።

14:08.537 --> 16:01.597
-እቲ ሮዛ ሕብሪ ዘለዎ ቁልፊ ኸ? የኒ ሓቲታ። 
-እቲ ዚሕብሩ ቁልፊ፣ እንቋቁሖ ዝቕመጠሉ ከረጺት የዳሉ። ኢሉ ሄን። -እቲ ከረጺት ቆፎ ሓሰኻ ይብሃል። እቲ ሓሰኻ ነቲ ከረጺት ካብ ነብሱ የልግሶ። ድሕሪ ተወሰነ ሰሙን ንኣሽቱ ሓሰኻታት ናብ ደገ ይወጽኡ። 
ሕጂ ንርእዮ ዘለና ዓቢ ሓሰኻ መሬት፣ ኣብ ታሕቲ፡ ኣብቲ መተሓላለፊ ይዋሰብ እዩ ዘሎ። ብኸምዚ ድማ  እቲ ቆፎ ሓሰኻ ኣብ ሓመድ ወዲቑ ኣሎ። 
የኒ ንቅድሚት ገጻ ኣድኒና። ነቲ ሮዛ ዚሕብሩ ቁልፊ ብጥንቓቐ ክትርእዮ ደልያ ኔራ። ሽዑ ወዲቓ። ላቺ ሳእና ተፈቲሑ ኔሩ። 
ረጊጻቶ። ኣብ ልዕሊ እቲ ሓሰኻ ድማ ወዲቓ። ነቲ ካሜራን ኮኾብን ዝመስል ሰማያዊ ብርሃን ዘብርህ መነጽር ወዲቑዋ። ሰማያዊ ብርሃነይ የኒ ጨዲራ።- ሽሽሽ!!! ሰሚር ዓው ኢሉ ተዛሪብዋ። የኒ ዓው ኢላ ክትጭድር ከላ ሰሚር እውን ዓው ኢሉ ክጭድር ኔሩዎ። -ሽሽሽ!!!
እቲ ሓሰኻ ባህሪሩ። ነብሱ እናኣከበን እናመጠጥን ድማ ናብ ላዕላዋይ ክፋል ናይቲ መተሓላለፊ ደይቡ ብቅልጡፍ ተሰዊሩ። ፈጺሙ። ሄን፣ የኒ፣ ሰሚርን ድሙን ደድሕሪኡ ንላዕሊ ደይቦም። ኣጸጋሚ እዩ ኔሩ። ሸታሕታሕ የብል ኔሩ። ጸድፊ እዩ ኔሩ። እቲ መተሓላለፊ ግን ኣብ ልዕሌኦም ኣይፈረሰን። እቲ መንደቕ ጽኑዕ እዩ ኔሩ። ሰሚር ብድሕሪት ብዘይምንባሩ ሕጉስ ኔሩ። ድሙ ብድሕሪኡ ኔሩ።

16:01.597 --> 17:41.825
ንላዕሊ ወጺኦም። ኣብ ሰማይ ዘለዉ ከዋኽብቲ ተርኣዩዎም። ኣብቲ ሳዕሪ እሾኽ ዘለዋ ዓባይ እንሰሳ ደው ኢላ ኔራ። ሓንቲ ስጋ ትፈቱ እንሰሳ። -ክንዲ ሓርማዝ ድማ ዓቢ  ኢሉ ሰሚር ቀስ ኢሉ። -ንሕና ኢና ንኣሽቱ ኮይና ዘለና ኢላ የኒ ቀስ ኢላ። ኣይተበልዑን እታ ቅንፍዝ ካልእ ነገር ትበልዕ ኔራ። ካልእ ኣዝያ ትፈትዎ ዓይነት ምግቢ። ምናልባት ገሚትካ ትኸውን? ነዊሕን ቡናዊ ሕብሪ ዘለዎ ነገር ዲኻ ገሚትካ?
ዓቢ ኩኑ! ኢሉ ሄን   ዓበይቲ ኮይኖም። ሄን ነቲ ኮኾብን ካሜራን ዝመስል ዝነበረ ሰማያዊ ብርሃን ዘብርህ መነጽር ወሲዱዎ። ሰለስተ። ናይ የኒ ኣብቲ ምዕረፊ ክፍሊ ናይቲ ሓሰኻ መሬት ወዲቑዋ ኣሎ። ገሊኣቶም ይረኽቡዎ ይኾኑ ኢሉ ሰሚር። ገሊኣቶም ኩዒቶም ዘርኢ ዝዘርኡ ሰባት። 
-ምናልባት ሓደ ሓድሽ ላምብራይከስ ቴሬስታሪየስ ኣብ ዓይኑ ይገብሮ ይኸውን ኢላ የኒ።
-ሽዑ ለይቲ መጺኡ ኣብ መዓናጡኻ ክብርሃልካ እዩ።
-ኖ ኖ ኢሉ ሰሚር። መደቀሲየይ ኩሉ ሻዕ ኣዝዩ ኣዝዩ ንቑጽ እዩ። ሕጂ ንገዛና ንኺድ።
ከምኡ ድማ ጌሮም። እታ ቅንፍዝ ልቢ፣ ክሮን ጭንጭራን ትሕይኽ ኔራ። ጽቡቕ ድማ ይስምዓ ኔሩ።

