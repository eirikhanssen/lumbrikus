WEBVTT


1
00:00.000 --> 00:05.082
<div class="key" data-key="1">
<p>የኒን ሰሚርን ይዓጽዱን፣ ናይ ጀርዲን ፌስታ የዳልዉን።</p>
</div>

2
00:05.082 --> 01:17.772
<div class="key" data-key="2">
<p>የኒን ሰሚርን ሓደ ንእሽተይ ጀርዲን ኣለዎም። ኣብ እዋን ጽድያ፡ ዓይኒ ዓተርን ኣዳጉራን ዘርኦም ኔሮም። ሕጂ ነቲ ዝዘርኡዎ ይእክቡዎ፣ ነቲ ዝተኸሉዎ ካሮቲ እውን ካብቲ ሓመድ የውጽኡዎ ኣለዉ።</p>
<p>-ሕጂ እቲ ዝዘራእናዮ በጺሑ ሕጂ ኣብ ዓጺድ ኣለና ኢሉ ሰሚር።</p>
<p>-ሕጂ ዘረባ ኣምጺካ!</p>
<p>-እንታይ?</p>
<p>-ሕጂ ኣብ ዓጺድ ኣለና ኢልካ።</p>
<p>-ከምኡ እዩ ዝበሃል። ድንሽን ካሮቲን ካብ ሓመድ ፍሒርካ ምውጻእ፣ ኣዳጉራን ዓይኒ ዓተር ምእካብን ስርናይ ምዕጻድን ዓጺድ እዩ ዝበሃል።</p>
<p>-ኣሃ ስለዝዕጸድ እዩ ዓጺድ ዝበሃል ማለት እኮ እዩ። ነዚ ሓሲበሉ ኣይፈልጥን። ግን ብኸምኡ ክኸውን ኣለዎ።</p>
<p>የኒ ነቲ ካሮቲ፣ ጻዕዳ ኣዳጉራን ነቲ ቀጠልያ ሸዊት ዓይኒ ዓተርን ዚሓዘ ሻንኬሎ ርእያቶ። -እዚ ንክልቴና ዝበዝሓና ኣይመስለካን ዶ?</p>
</div>

3
01:17.772 --> 02:20.782
<div class="key" data-key="3">
<p>-ናይ ጀርዲን ፌስታ ክነዳሉ ንኽእል ኢና!</p>
<p>-ነቲ ኣብ ዓለም ዝመቀረ ሾርባ ቀውዒ ክነዳሉ ንኽእል!</p>
<p>ብምንታይ ጌርና ክንሰርሖ ኢና ክንዳሎ ኣሎና?</p>
<p>-ድስትን ማይን የድልየና፣ ደሓር ነቲ ካሮቲ ንመትሮ።</p>
<p>-ነቲ ጻዕዳ ኣዳጉራ እውን ነእትወሉ።</p>
<p>ነቲ ሸዊት ዓይኒ ዓተር ድማ ብላዕሊ ብትን ነብለሉ፣ ሽዑ ጽቡቕ ትርኢት ይህልዎን ዝበለጸን ይኸውን!</p>
<p>ነቲ ዘድልዮም ነገር ካብ ገዛ ተለቂሖሞ።</p>
<p>-ንመን ክንዕድም?</p>
<p>-ነቶም ሰለስተ ሓደሽቲ ጎረባብትና ክንዕድሞም ንኽእል ኢላ የኒ። ክሳብ ሕጂ ዘይተላለናዮም።</p>
<p>-ንኣቦይ ሃንሰን እውን ኢሉ ሰሚር። ንሶም ብዙሕ ዘስሕቕ ዛንታ ምንጋር ይፈትዉ እዮም።</p>
<p>-ብድሕሪኡ ብዙሕ ተተሪፍና ንደቂ ክፍልና ክንዕድሞም ንኽእል ኢላ የኒ።</p>
</div>

4
02:20.782 --> 03:27.032
<div class="key" data-key="4">
<p>ሄን ኣብ ከባቢ እቲ መንኮርኩር ጠፈር ደው ኢሉ ገለ ነገር ይኣስር ኔሩ። ሄን ነቲ ክዛረቡዎ ዝጸንሑ ይሰምዕ ስለዝነበረ ከምዚ ኢሉ። -ኣብዚ ብዙሕ ዝብላዕ ነገር ይቦቁል እዩ ።</p>
<p>-ኣብዚ? ብጀካ እዚ ካልእ ነገር ኣይዘራእናን</p>
<p>-ግና ካብ ቀደም ዝነበረ ካልእ ብዙሕ ነገር ኣብዚ ኣሎ ኢሉ ሄን። ቆጽሊ ኣምዐን ቆጽሊ ጻዕዳ ኦምን ክኸውን ይኽእል። ጽቡቕ ንመግቢ ዝኸውን ነገር እዩ። ቆጽልን ዕንባባን ናይ ተኽሊ ዊሎው እንኮላይ። ዓጋምን ፍረ ረዋን እንኮላይ ክትረኽቡ ትኽእሉ። ቆጽሊ ዳንደልዮን እውን። ግን ብዙሕ ኣይትገብሩሉ፣ ኣብ እዋን ቀውዒ ምርር ይብል እዩ።</p>
<p>-ነቶም ኣጋይሽና እውን ቁሩብ ነገር ክማልኡ ክንሓቶም ንኽእል ኢና ኢላ የኒ።</p>
<p>ብድሕሪኡ ናብቶም ሰለስተ ጎረባብቶምን ናብ ኣቦይ ሃንሰነን ከይዶም። ንመማህርቶም እውን ነጊሮሞም።</p>
</div>

5
03:27.032 --> 04:28.892
<div class="key" data-key="5">
<p>እቶም ናይ መጀመርያ ዝመጽኡ ኣጋይሽ እቶም ሰለስተ ጎረባብቶም እዮም ኔሮም። ሓንቲ ኣደ፣ ሓደ ኣቦን ጓሎምን። ኣብቲ ሾርባ ዘእትዉዎ ሓደ ከረጺት ሩዝን ሰለስተ ሽጉርትን ተማሊኦም ኔሮም። ኖርወጂኛ ብዙሕ ኣይርድኡን ኔሮም። ሄን ኩሉ ዓይነት ቋንቋ ዝዛረብን ዝርዳእን ምዃን ኣዝዩ ጠቓሚ ኔሩ። ሄን ምስኣቶም ኮፍ ኢሉ ከዕልሉን ክስሕቁን ጀሚሮም።</p>
<p>ሰሚር ካብቲ ድስቲ ቁሩብ ሾርባ ብማንካ  ወሲዱ ጥዒሙዎ። -ቆጽለመጽሊ እዩ ዝጥዕም ኢሉ።</p>
<p>- ቆጽለመጽሊ ጽቡቕ እዩ ኢላ የኒ። እቲ ዝመጽእ ካልእ ጎረቤትና ድማ ዕንባባ ማሪጎልድ የምጽኣልና ይኸውን። ኣብ መወዳእታ ድማ ቆራሪጽና ብላዕሊ ፈይ መበልናሉ። ኣራንሾኒን ደስ ዘብልን ምኾነ ኔሩ። ኣቦስቶ! ዳርጋ ወዲእና።</p>
</div>

6
04:28.892 --> 05:57.802
<div class="key" data-key="6">
<p>-ሰላም ከመይ ውዒልኩም ዝብል ደሃይ ተሰሚዑ። ኣቦይ ሃንሰን እዮም ኔሮም። ሂወቶም ብሙሉኡ ባሕረኛ ኮይኖም እዮም ኣሕሊፎሞ።</p>
<p>ሓደ ናይ መግቢ ስቃጥላ ተማሊኦም ኔሮም። -እንኩ እስከ ኢሎም። -ኣብዚ ድሙ ከምዘለኩም እርኢ ኣለኹ። እዚ ኣብቲ ሾርባ ክተእትዉዎ ትኽእሉ ጽቡቕ መግቢ እዩ።</p>
<p>-ነመስግነኩም ኢሎም የኒን ሰሚርን። ነቲ ስቃጥላ ርእዮሞ። ብደገ ስእሊ ናይ ድሙ ተሳኢሉዎ ኔሩ። - ጥዑም ስጋ እዩ ኢሎም ኣቦይ ሃንሰን።- ኩሉ ሰብ ዝፈትዎ ነገር።</p>
<p>ብድሕሪኡ ምስቶም ካልኦት ኣርባዕተ ኮፍ ክብል ናብኣቶም ከይዶ።</p>
<p>-ምግቢ ድሙ? ኢሉ ሰሚር</p>
<p>-ኣብቲ ሾርባ ክነእትዎ ኣይንኽእልን ኢላ የኒ። -ካብ ምንታይ ከምተዳለወ ኣይንፈልጦን። ድሙ ዝደሊ ተኾይኑ ግን ክንሓቶ ኢና።</p>
<p>ነቲ ስቃጥላ ከፊቶም ኣብ ቅድሚ ድሙ ኣንቢሮሞ። ድሙ ነቲ ስቃጥላ ኣይረኣዮን። ድሙ ኣብቲ ሓመድ ጉድጓድ ይፍሕር ኔሩ።</p>
<p>ኣቦይ ሃንሰን ክዛረቡ ኸለዉ ካብ ርሑቕ ይሰምዑዎም ኔሮም። ሄን ነቶም ሓደሽቲ ኣጋይሽ ክትርጉመሎም ከሎ እውን ይሰምዑ ኔሮም። እቶም ኣጋይሽ ይስሕቁ ኔሮም።</p>
</div>

7
05:57.802 --> 07:09.971
<div class="key" data-key="7">
<p>-ኣብ ኩሉ ሸውዓተ ባሕርታት ብመርከብ ተጓዒዘ እየ። ኢሎም ኣቦይ ሃንሰን ሓበን እናተሰምዖም።- ባናናን ካዕካዕ ኮኮናትን ሒዝና። ኣብ ኩሉ ቦታ ክሻታት ተሰኪምና ካብቲ መርከብ ነውርድን ፣ክሻታት ተሰኪምና ኣብቲ መርከብ ንጽዕኖን ኔርና። ሕቖይ ርኣዩ ጥራይ። ተጠውዩ እዩ ዘሎ። ሓደ እዋን ኣብ ማእከል ሰላማዊ ውቅያኖስ ከለና ሓያል ማዕበል ተላዒልና። እቲ ማዕበል ልክዕ ከምቲ ኣብ የመን ዘሎ ሰማይ ጠቀስ ህንጻታት ዝነውሐ እዩ ኔሩ። እቲ መርከብ ዘዘው ዘዘው ይብል ኔሩ። ንላዕል ንታሕትን ። ንላዕልን ንታሕትን። እቲ ካፒቴን ካብቲ መዘወሪ ኣይተኣለየን። ኩላትና መርከበኛታት ዝነበርና ኣንስትን ኣሰቡኡትን ድማ ኩሉ ዝነበረና ሻንኬሎ ኣልዒልና ነቲ ማይ ካብቲ መርከን ክነውጽኦ ንፍትን ኔርና። ብኸምዚ ዝኣመሰለ ኩነታት ድማ ንንውሕ ዝበለ መዓልቲ ጸኒሕና።</p>
</div>

8
07:09.971 --> 08:59.721
<div class="key" data-key="8">
<p>-እቲ ማዕበል ንኽንደይ እዋን ቀጺሉ?</p>
<p>-ንኽልተ ወርሒ።</p>
<p>-ግን መግቢ ኽ? የኒ ሓቲታ።</p>
<p>-ራፓ ዝበሃል ሱር ካውሎ ኔሩና።</p>
<p>-ራፓ?</p>
<p>-እወ ራፓ። እዚ ከቢብ ዝኾነ ኣብ ውሽጢ ሓመድ ዝቦቁል ሱር እዩ። ቪታሚን ሲ ድማ ኣለዎ። ፍረ ራፓ ክት ዘርኡ ትኽእሉ ኢኹም። ራፓ ንበልዕ ኔርና ። ደሓር ግን ኩሉ ተወዲእና።</p>
<p>-ሽዑኸ እንታይ ጌርኩም? ሰሚር ሓቲቱ።</p>
<p>-ኣንጭዋ ምብላዕ ጀሚርና።  ኩሉ መርከብ ኣንጭዋ ኣለዎ። ስጋ እዩ ኢሎም ኣቦይ ሃንሰን። -ፕሮቲን። ክሳዕ እቲ ማዕበል ዝሃድእ ድማ ብህይወት ክንቅጽል የኽኢልና። ናብ መሬት ምስበጻሕና፣ ነቲ ኣብ ኮኮናት ዝርከብ ማይ ክንሰቲ ውዒልና። ዳርጋ ክልተ ሚእቲ ዝኸውን ኮኮናት ፍሒርና ኣውጺና ንኸውን ኢና።</p>
<p>እታ ኣደ ክትስሕቕ ጀሚራ። ገለ ነገር ተዛሪባ።</p>
<p>ሄን -ኣቦይ ሃንሰን ብጣዕሚ ተዋዛያይ ሰብ ኢኹም እያ ትብለኩም ዘላ ኢሉዎም።</p>
<p>ኣቦይ ሃንሰን ብሓበን ፍሽኽ ኢሎም።</p>
<p>-ኮኮናት ኣብ ነዋሕቲ ተኽሊ ስየ እዩ ዝቦቁል የኒ ሕሹኽ ኢላ።- ኣብ ውሽጢ ሓመድ ኣይኮኑን ዝቦቁሉ።</p>
<p>-እቲ ሾርባ ቀሪቡ ዶ? ኣቦይ ሃንሰን ሓቲቶም</p>
<p>-እቲ ሾርባ በጺሑ ኣሎ! መጺኹም ውሰዱ! ሰሚር ጨዲሩ።</p>
</div>

9
08:59.721 --> 10:04.311
<div class="key" data-key="9">
<p>ኩላቶም ሓሓደ ፒያቲን ማንካን ኣልዒሎም፣ በቲ ዓቢ ጭልፋ ሾርባ እናወሰዱ ነቲ ፒያቲ መሊኦሞ።</p>
<p>-ጽቡቕ መኣዛ ኣለዎ ኢላ እታ ኣደ።</p>
<p>-ጽቡቕ እምበር ኢሉ እቲ ኣቦ።</p>
<p>-ጠምየ ኣለኹ ኢላ እታ ጓል። ንበልዖ ዘለና እንታይ እዩ?</p>
<p>-ናይ ተፈጥሮ ናይ ውልቁ ሾርባ የኒ መሊሳ። ናብቲ መንበር ዘለዎ ቦታ ከይዶም ። ኣብቲ ሳዕሪ እውን ኮፍ ክበሃል ይከኣል ኔሩ።</p>
<p>እቲ ብጫ ካሮቲ፣ ጻዕዳ ሩዝ፣ ጻዕዳ ድንሽ፣ ጻዕዳ ኣዳጉራ፣ ቀጠልያ ቆጽሊ ኣምዐን ዳንደልዮን፣ ብጭው ዝበለ ሽጉርቲ፣ሰማያዊ ፍረ ዓጋም፣ ቀይሕ ፍረ ረዋን፣ ብላዕሊ ዝተወሰኸ ቀጠልያ ሓሾኽ ሓሾክ ዝብል ሸዊት ዓይኒ ዓተርን ኣራንሾኒ ሕብሪ ዘለዎ ዕምበባ ሜሪጎልድን ዝኣተዎ ሾርባ ጽቡቕ ትርኢት ኔሩዎ።</p>
<p>-ጽቡቕ ትርኢት ዘለዎ ሾርባ! ኢላ እታ ኣደ።</p>
</div>

10
10:04.311 --> 11:18.306
<div class="key" data-key="10">
<p>-ጥዑም ሸዊት ዓይኒ ዓተር! ኢላ እታ ጓል።</p>
<p>-ቅድሚ ሕጂ ዓጋም ጥዒመ ኣይፈልጥን ኔረ ኢሉ እቲ ኣቦ።</p>
<p>ሽዑ ድሙ ናብኣቶም መጺኡ። ድሙ ገለ ዝፈልጡዎ ብዙሕ ነገር ብኢዲ መሊኡ ሒዙ ኔሩ። ጥዑም ዝኾነ ነገር። ቅራፍ ዘለዎ። ድሙ ሓደ ኩምራ ናይቲ ዚሓዞ ነገር ኣብ ቅድሚኦም ኣንቢሩ ሓደ ፍረ ወሲዱ።</p>
<p>-ፒናትስ! እታ ጉዋል ዓው ኢላ ተዛሪባ</p>
<p>-ፒናትስ? ኢላ የኒ ብምግራም። -ዘሪእካዮ ዲኻ?</p>
<p>-ዓጺዱ ኢሉ ሰሚር።</p>
<p>ድሙ ፍሽኽ ኢሉ ብዙሕ ፉል ሂቡዎም።</p>
<p>ሓንቲ ምጹጽላ ብቅድሚኣቶም እናጎየየት ሓሊፋ ብቅልጡፍ ኣብ ሓደ ገረብ ሜለ ደይባ።</p>
<p>-ምጹጽላይ እንኮላይ በሊዕና ኢና ኢሎም ኣቦይ ሃንሰን።</p>
<p>-ምስ ጸጉሩን ገለመሊኡን።</p>
<p>እቲ ጭራ ዕጽም ዝበለ እዩ ኔሩ። ግን ጥዑም ኔሩ።</p>
<p>ትደልዩ ዲኹም?</p>
<p>እቶም ካልኦት እንታይ ኢሎም ዝመለሱ ይመስለካ?</p>
</div>

