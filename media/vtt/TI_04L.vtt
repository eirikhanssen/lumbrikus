WEBVTT

00:00.000 --> 00:02.962
ሜለ ብኸመይ ይፍጠር

00:02.962 --> 00:38.512
የኒን ሰሚርን ኣብ ሓደ ክፍሊ ዝምሃሩ መሓዙት እዮም። ሓደ መዓልቲ ሓደ መንኮርኩር ጠፈር ኣብቲ ጀርዲን ናቶም ዓሊቡ። ብጥርሙዝ ዝተሰርሐ ከቢብ ኩዕሶ እዩ ዝመስል ኔሩ። ሄንን ድሙን በቲ መንኮርኩር ጠፈር ኣቢሎም ካብ ካልእ ፕላኔት መጺኦም። እታ ናይቲ ዝነብሩላ ፕላኔት ጸሓይ ፕሮክሲማ ሴንታውሪ እያ ትብሃል። ሄንን ድሙን ንኹሉ ኣዝዩ ኣዝዩ ንእሽተይ ከምዝኸውን ክገብሩዎ ይኽእሉ።

00:38.512 --> 01:30.112
ሕጂ ሰሚር ደው ኢሉ ንሓደ ኣብቲ ጀርዲን ዘሎ ገረብ ሜለ ይጥምት ኔሩ። ኣብኡ ብዙሕ ዕንባባ ይርከብ ኔሩ። ሜለ ኢሉ ክሓስብ ጀሚሩ። ዓበይቲ:  ክትበልዖ ከለኻ ወረር ዝብል ብዙሕ ሽኮራዊ ማይ ዘለዎ ሜለ። ምራቁ ኪውሕጥ ጀሚሩ። -ክትልዚ ጀሚርካ ዶ? ኢላ የኒ ስሒቓ። -እወ ዳርጋ፣ ግን ከመይ ጌሩ እዩ ሓደ ዕንባባ ሜለ ክኸውን ዝኽእል? ኢሉ ሓቲቱ። 
-እቲ ዕንባባ ይቅምስል ሽዑ ሜለ ይኸውን ኢላ የኒ። -ግን ብኸመይ? ሰሚር ኣይዓገበን -ብኸመይ? መን ዝፈልጥ ኣሎ?


01:30.112 --> 02:45.402
-ኣነ ዝብል ድምጺ ብድሕሪት ሰሚዖም። ሄን እዩ ኔሩ። -ኣነ ከርእየኩም እኽእል እየ። መጀመርያ ግን ብዛዕባ ቻርለስ ዳርዊን ክነግረኩም!  ንሱ ኣብ ዓለም ካብ ሃገር ሃገር ይዛወር ኔሩ።  ደሓር እንሰሳታትን ኣትኽልትን ብኸመይ ይዛመዱ ከምዝነበሩ ይዕዘብ ኔሩ። ሓደ እዋን ናብ ኣፍሪቃ ትርከብ ማዳጋስካር በጺሑ። ሓደ ኦርካደ ዝተባህለ ዕንባባ ድማ ርእዩ። ሓደ ክፋል ናይቲ ዕንባባ ዝነበረ ሓደ ነዊሕ ሻምብቆ ንታሕቲ ገጹ ኣድኒኑ ኔሩ። ዳርጋ ክንድ ፍርቂ ቅልጽምኩም ዝኸውን እዩ ኔሩ። ኣብ ታሕቲ መዓር ዕንባባ ኔሩ። ንምንታይ እዮም ኣትኽልቲ ነቶም ናብኡ መጺኦም ምግቦም ዝቀስሙ ዝነበሩ ሓሸራታት ተጸጊሞም ከምዝምገቡ ዝገበሩ? ዳርዊን ኣብ ሓደ ነገር ርግጸኛ ኔሩ። ከምዚ ድማ ኢሉ። ከምዚ ዝኣመሰለ ዕንባባ ክርከብ ከሎ፣ ሓደ ነዊህ መልሓስ ዘለዎ እንሰሳ እውን ይርከብ እዩ ማለት እዩ፣ ምናልባት ጽምብላሊዕ ይኸውን።

02:45.402 --> 04:14.221
ብዙሕ ነቲ ዝበሎ ዝኣመነ ሰብ ኣይነበረን። ግን ድሕሪ ተወሰነ እዋን እቲ ሓሸራ ተረኺቡ። ሓደ መልሓስ ዝነበሮ ጽምብላሊዕ እዩ ኔሩ -እወ ክንዲ ፍርቂ ቅልጽምኩም ዝኸውን። ነቲ መዓር ዕንባባ ክመጹ ይኽእል ኔሩ። ክምገብ ከሎ፣ ነቲ ዕንባባ ከምዝጽጊ ይገብሮ ኔሩ። ብኸምዚ ድማ እቲ ዕንባባ ዘርኢ ከዳሉን ብቀጻልነት ክነብርን ይኽእል ኔሩ። 
-ከምዝጽጊ?
-ከርእየኩም እኽእል እየ። ኣቲኹም ኮፍ በሉ ሽዑ ክንዛወር ኢና። ናብ ዙረት ተልእኮ!
ኣብቲ ብጥርሙዝ ዝተሰርሐ ከቢብ ኩዕሶ ኣትዮም ኣብቲ ኮፍ መበሊ ኮፍ ኢሎም። ድሙ ንሓደ ኣብ ቁልፉ ዘሎ መልጎም ጠዊቑዎ። ኣርባዕቲኦም ብጣዕሚ ንኣሽቱ ኮይኖም። እታ ከባብ ኩዕሶ ናብ ላዕሊ ገጻ ደይባ። ንቅድሚኦም ሓደ ካብኣቶም ዝዓቢ እንሰሳ ርእዮም። ክነፍር ይኽእል ኔሩ። ሽዱሽተ የእጋር ኔሩዎ። ኣክናፉ ብናህሪ የንገብገብ ኔሩ። -ዕንዝራ ኢላ የኒ። -ቅድሚ ሕጂ ርኢናዮ ኔርና።  -ኣብ የእጋሩ ሓርጭ ዕንባባ ኣለዎ ኢሉ ሰሚር። ሄን በጻብዕቱ እናመልከተ -ክንስዕቦ ኢና ኢሉ!


04:14.221 --> 06:05.811
ናብቲ እቲ ገረብ ሜለ ገጾም ኣምሪሖም። እቲ ጸዕዳን ሮዛን ሕብሪ ዘለዎ ዕምበባ ጽቡቕ ሽታ ኔሩዎ። እቲ ዕንዝራ ኣብ ማእከል ሓደ ዕንባባ ዓሊቡ። 
-ርኣዩ እቲ ዕንዝራ ነቲ ኣብ የእጋሩ ዘሎ ሓርጭ ዕንባባ ኣብቲ ተቐባሊ ጽገ የውድቖ ኣሎ ኢሉ ሄን እናመልከተ። ነዚ መነጽር ገበሩዎ። ካብቲ ጊዚ ጊዚ ዝተባህለ ጎቦ እዩ ተሰሪሑ። በዚ ኣቢልኩም ብውሽጢ ነገራት ኣሕሊፍኩም ክትርእዩ ትኽእሉ።
-ርኣዩ። ካብቲ ጽገ ዘለዎ ቦታ ገለ ነገር ይወጽእ ኣሎ! ሓደ ነዊሕ ሓሰኻ ኢሉ ሰሚር። 
-ኣይኮነን እዚ ሓደ ቀጢን ሻምብቆ እዩ ኢሉ ሄን። -ልክዕ ከም ሓደ ብጣዕሚ ቀጢን ዝኾነ ቱቦ ናይ ማይ እዩ ዝመስል። 
-ንምንታይ?
-ምኽንያቱ ኣብቲ ጽገ ዘለዎ ቦታ ዘሎ ዋህዮ ዘርኢ ተባዕታይ ናብቲ ክኸዶ ዘለዎ ቦታ ክኸይድ መታን ክኽእል እዩ ኢሉ ሄን። -ዋህዮ ዘርኢ ተባዕታይ ኣብቲ ሻምብቆ እናንፍዋሓኽ ንግዳም ይወጽእ። 
-እቲ ሻምብቆ ኣብቲ ዕንባባ እናነወሐ ይኸይድ። እቲ ዋህዮ ዘርኢ ተባዕታይ ድማ ይስዕብ ኢላ የኒ። 
-ሓቅኺ እቲ ሻምብቆ ናብ ውሽጢ እቲ ክሳድ ማህደር ዕንባባ እናነወሐ ይኸይድ ኢሉ ኢሉ ሄን። 
-ናበይ እዩ ዝኸይድ ዘሎ?
-ናብቲ እንቋቁሖ፡ ናብቲ ዋህዮ እንቋቁሖ እዩ ዝኸይድ ዘሎ። እቲ ሻምብቆ ነቲ ዋህዮ ዘርኢ ተባዕታይ ናብቲ ዋህዮ እንቋቁሖ ይመርሖ ኣሎ።


06:05.811 --> 08:29.731
እቲ ሻምብቆ ጽገ ከመይ እናነወሐ እናነወሐ ይኸይድ ከምዘሎ ተዓዚቦም። ክልተ ንኣሽቱ ስርናይ ዝመስሉ ነገራት ድማ ስዒቦም። 
-ሕጂ እቲ ሻንብቆ ጽገ ኣጸቢቑ ናብ ታሕቲ ወሪዱ ኢላ የኒ። 
-ሕጂ ኣብቲ ማህደር እንቋቍሖ ክኣቱ እዩ።  እዚ ፍሩታ ክኸውን እዩ። እቲ ትበልዑዎ ሜለ እዚ እዩ። ዕማም ናይ ሓደ ፍሩታ፡ ነቲ ፍረ ምክንኻንን ከምዝባዛሕ ምግባርን እዩ። ምኽንያቱ ኣብ ውሽጢ እቲ ፍረ ሓድሽ ንእሽተይ ውላድ ተኽሊ ኣሎ። 
እቲ ሻምብቆ ጽገ ናብ ሓደ ክፍሊ ክጽጋዕ ርእዮም። ናብቲ ማህደር እንቋቁሖ። ኣብ ውሽጢ ድማ ካልኦት ነገራት ኔሮም ። ንኣሽቱ ነጠብጣባት።
- እቲ ትርእይዎ ንኣሽቱ ነጠብጣባት ዋህዮ እንቋቁሖ እዩ። ኢሉ ሄን። -ሕጂ ኣጸቢቅኩም ተኻታተሉ። ሕጂ ዋህዮ ዘርኢ ተባዕታይ ካብቲ ሻምብቆ ይወጽእ ኣሎ።
ሕጂ ካብቲ ሻምብቆ ዋህዮ ዘርኢ ተባዕታይ ክወጽእ ርእዮም። ልክዕ ኣብኡ፡ ኣብቲ ቦታ ድማ ምስቲ ዋህዮ እንቋቁሖ ተላጊቡ። ሕጂ ክልተ ነጥብጣባት ኣይኮኑን ሓደ እመበር። 
-ኣጣቅዑ እሞ ኣገናዕ በሉ! ኢሉ ሄን እናሰሓቐ። -ሕጂ ፍርያምነት እንታይ ከምዝመስል ርኢኹም ኢሉ ዘገርም እዩ። ሕጂ እቲ ኣብ ፍርያምነት ዘሎ እንቋቁሖ ሓደ ዘርኢ ክኸውን እዩ። ኣብቲ ዘርኢ ድማ ሓድሽ ውላድ ተኽሊ ክህሉ እዩ። እቲ ውላድ ተኽሊ ድማ ሓድሽ ገረብ ሜለ ክኸውን ይኽእል። ዕንባባ ዘለዎም ኣትኽልቲ ብኸምዚ ኣገባብ ይዓሙ። 
-እቲ ተሪፉ ዘሎ ዋህዮ ዘርኢ ተባዕታይከ ኢሉ ሰሚር ሓቲቱ። 
-ርኤ: እቲ ካልእ ድማ ምስ ካልእ ዋህዮ እንቋቁሖ ይላገብ ኣሎ። እቲ ዋህዮ እንቋቁሖ ድማ ይዓቢ እሞ ሽዑ መግቢ ይኸውን። ነቲ ዘርኢ ዝኸውን ምግቢ ማለት እዩ። 
-ዋህዮ ዘርኢ ተባዕታይን ዋህዮ እንቋቁሖን -ንምንታይ እየ ብዛዕባ ደቅሰባት ዝሓስብ ዘለኹ?


08:29.731 --> 09:35.891
-ደቅ ሰባት እውን ብኸምዚ እዮም ዝዓዩ። ዘርኢ ተባዕታይ ካብቲ ተባዕታይ እንቋቁሖ ድማ ካብታ ጓል ኣንስተይቲ ይርከብ። ብሓንሳብ ክተሓዋወሱ ኣለዎም። ሽዑ ሓደ ፍረያምነት ዘጋጠሞ እንቋቁሖ ይኸውን። ምስ ዓበየ ድማ ሓድሽ ሰብ ኮይኑ ይውለድ። 
-ኣባጊዕ ከማን ብኸምዚ ኣገባብ እዮም ዝዋሰቡ ኢሉ ሰሚር። ኪዋሰቡ ርእየ እየ። 
-ኣነ እውን ኣብ ሓደ ፊልም የዕዋፍ ኪዋሰቡ ርእየ እየ። ኢላ የኒ።
-ሰባት ኣባጊዕን የዕዋፍን መዋስብቶም ክረኽቡ ይኽእሉ እዮም። ኢሉ ሄን። -ክኸዱ ወይ ክነፍሩ ይኽእሉ። ተኾነ ግን እታ ኣንስተይቲ ዕንባባ እናዞረት ተባዕታይ ዕንባባ ክትደሊ ትኽእል ድያ? ተባዕታይከ እናነፈረ ኣንስተይቲ ዕንበባ ክደሊ ይኽእልዶ?
-ኣይኽእሉን ኣብ ሓመድ ተቀቢሮም እንድዮም ኢሎም ዘለዉ ኢሉ ሰሚር እናሰሓቐ።
ብርግጽ ስለዚ እዩ ሓገዝ ዘድልዮም


09:35.891 --> 11:14.901
-ሕጂ ተረዲኡኒ ኢላ የኒ። ነዚ እባ እዮም ዕንዝራ ካልኦት ሓሸራታትን ዝዓዩ። ዕንባባታት ክዋሰቡ ይሕግዙዎም። 
-እወ ኢሉ ሄን። ዕንባባ ከምዝዛረብ ጌርኩም እሞ ሕሰቡዎ። ርኣዩኒ! ደስ ዘብል ሕብሪ ኣለኒ! ንዑ ናብዚ፣ ጽቡቕ ጨና ኣሎኒ!  ንዑ ናብዚ! ነቲ ኣብ ውሽጠይ ዘሎ መዓር ዕንባባ ተመገቡዎ! ጽገቡ! ሓርጭ ዕንባባ ድማ ካባይ ወሲድኩም ንደቅኹም ሃቡዎም!። 
-ኣሃ….. ኢላ የኒ። -ሽዕ እቲ ዕንዝራ ከምዚ ዝብለ ይመስለኒ እርእየካ ኣለኹ! ጠምየ ኣለኹ!።
-ኣነ እውን ገለ ሓሲበ ኢሉ ሰሚር። -እቲ ዕንዝራ ኣብቲ ዕንባባ ክዓልብ ከሎ፣ ሽዑ ሓርጭ ዕንባባ ኣብ ዲኖ ናይቲ ዕንዝራ ይለግብ። ሽዑ ነቲ ሓርጭ ዕንበባ ኣብ ሓደ ዕንበባ ዝርከብ ተቐባል ጽገ የውድቖ።
-እወ ኢሉ ሄን። ሓርጭ ዕንበባ ጽገ ተባሂሉ እውን ይጽዋዕ እዩ። ኣብ ውሽጡ ድማ ዋህዮ ዘርኢ ተባዕታይ ይርከብ። እዚ እቲ ወዲ ዝኾነ ክፋል ናይቲ ዕንባባ እዩ ክንብል ንኽእል።
ተቐባል ጽገ፣ ክሳድ ማህጸን ዕንባባን ማህደር እንቋቁሖን ድማ ኣንስተይቲ ክፋል ናይቲ ዕንባባ ኢላ የኒ። -ሕጂ ዳርጋ ተረዲኡኒ ኣሎ።


11:14.901 --> 12:28.061
-እወ ኢሉ ሄን። -እቲ ሓርጭ ዕንባባ ኣብቲ ተቐባል ጽገ ምስ ዓለበ፣ እቲ ዕንባባ ተጸግዩ ንብል። እቲ ዋህዮ ዘርኢ ተባዕታይ ምስቲ ዋህዮ እንቋቁሖ ምስ ዝራኸብ ግን፡ ፍርያምነት ኣጋጢሙ ንብል። ፍሩታ ክርከብ ይከኣል።  እቲ ሸቶ እዚ እዩ። 
-እቲ ቀይሕ፣ ብጫ ጻዕዳን ሰማያዊን ቆጽሊ ዕንባባ መላለዪ ሬክላም እዩ ማለት እዩ። ኢሉ ሰሚር ስሒቑ። -ናብዚ ንዑ ናብዚ ንዑ
ከምቲ ሓቂ ተኾነ ዕንባባ መራብሒ ኣካል ናይ ሓደ ተኽሊ እዩ። ኢሉ ሄን። 
-መራብሒ ኣካል ቀንጢብና ኣብ ገዛና ኣብ መቐመጢ ዕንባባ ነቐምጦ ኢላ የኒ ሓቲታ። 
-እወ ከሙኡ ኢና ንገብር ኢሉ ሄን። ጽቡቕ ትርኢት ስለዘለዎ እዩ። 
-ሕጂ እቲ ዕንዝራ ይነፍር ናብ ካልእ ገረብ ሜለ ይነፍር ኣሎ ኢሉ ሰሚር እናመልከተ።
-ካልኦት ዕንባባ ዘጸግዩ ሓሸራታት እንተለዉ ንዑ ክንርእዮም ኢሉ ሄን። ኣብቲ -ካልእ ዕንዝራ ኣሎ!  ንቀጽል።


12:28.061 --> 14:29.180
ናብ ሓደ ሊላ ሕብሪ ዘለዎ ዕንባባ ገጾም ኣምሪሖም። -ክሎቨር ኢላ የኒ። -እወ ሓቅኺ ኢሉ ሄን።- ነዊሕ መልሓስ ዘለዎ ዕንዝራ በዚ ዕንባባ ይስሓብ እዩ። ናብ ሓደ ቨች ዝተባህለ ዕንባባ በጺሖም። እዚ እውን ዓርኪ ዕንዝራ እዩ
ርኣዩ ሓደ ዕኮት ዝዓለቦ ብጫ ዕንባባ ኢሉ ሰሚር። 
-እዚ ሃመማ እዩ ኢሉ ሄን። 
-ንጨራሩ ድማ ሃመማ ኣይኮንኩን ዕኮት እየ ክነክሰኩም እየ ኢሉ የዕሽዎም ኣሎ ማለት እዩ። 
ንቅድሚት ገጾም ቀጺሎም። ናይ ዕንባባ ሰማያዊ ዓጋም ድማ በጺሖም
-ፍረ ናይ ሰማያዊ ዓጋም እንተበሊዕኩም፣ ቀቀድሚ ፍረ ምኳኑ ሓደ ዕንዝራ ኣብቲ ዕንባባ ዓሊቡ ኣጸግይዎ ኔሩ። 
ኣሽሓት ፍረታት ሰማያዊ ዓጋም ኣብ ዱር ይርከብ?
-እወ ሓደ ዕንዝራ ኣብ መዓልቲ ሸውዓተ ጊዜ ይዛወር። ኣብ ሓደ ከምዚ ዝኣመሰለ ምዝዋር ክንደይ ዕንባባ ዝትንክፍ ይመስለኩም። 
ምናልባት ሚእቲ ኢሉ ሰሚር።
-ኣብ ሓደ ጉዕዞ ጥራይ ሓሙሽተ ሚእቲ ዕንባባ ይትንክፍ ኢሉ ሄን። ኣብ ሸውዓተ ምዝዋር ክንደይ ዕንበባ ከምዝትንክፍ ሕሰቡዎ። 
-ኣጸጋሚ እዩ ኢሉ ሰሚር። ተኾነ ግን ዕንዝራ ህርኩት እዩ ኢሉ። 
ረኣዩ ሓደ ሽኮሪና ዝኾነ እንሰሳ ኢላ የኒ ፍሽኽ ኢላ። ቀጠልያን ብጫን ዘንጸባርቕ ሕብሪ ኣለዎ።


14:29.180 --> 15:50.726
-ሕንዚዝ እዩ ኢሉ ሄን። -ዓበይይቲን ጸፋሕቲን ዕንባባታት ይሳማምዕዎ ድማ። ርዝን ኢሉ ኮይኑ ሓጺር መልሓስ ኣለዎ። ማርገሪታ ዝተባህለ ዕንባባ ይሰማምዖ እዩ። -ንሱ ድማ ነቲ ዕንበባባ ይሳማማዕ። -ሕንዚዝ ኢላ የኒ ቀስ ኢላ። 
ሄን ጠሚቱዎም። -ሕጂ ምጽጋይን ፍርያምነትን ርኢኹም ኣለኹም ኢሉዎም። ሓሸራታት እንታይ ከምዝገብሩ ሕሰቡ። ኣብ እዋን ጽድያ ነቶም ዕንዝራራት ዝኸውን መግቢ እንተዘየሎ እንታይ ይኾኑ? መን ንዕንበባታት ገረብ ሜለ ክጽግዮም እዩ? ዕንባባታት ገረብ ሜለ ናብ ሜለ ምስተቀየሩ ኸ ዕንዝራታታ መግቢ እንተዘይረኸቡ ክሳብ ዝመጽእ ዘሎ ዓመት መን ክነብር እዩ? 
የኒ ነሰሚር ጠሚታቶ። -እንታይ ይመስለካ? ኣብቲ ንነብረሉ ቦታ ንዕንዝራታት ዝኸውን እኹል መግቢ ኣሎ ዶ? 
ሜለ ክህልወና ተኾይኑ ነዚ ክነረጋግጽ ከድልየና እዩ ኢሉ ሰሚር። ዓርኪ ሓሸራታትን ሜለን ኮይነ በሉ።


