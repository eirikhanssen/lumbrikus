WEBVTT

00:00.000 --> 00:02.972
ኣብ ዓዲ ሓሰኻ መሬት

00:02.972 --> 01:23.182
ሕጂ ገለ ዘገርም ነገር ክትሰምዑ ኢኹም። እዚ ሓደ ብዛዕባ የኒን ሰሚርን ዝነግር ዛንታ እዩ። ንሳቶም ሰባት እዮም። ከምኡ እውን ብዛዕባ ሓደ ድሙን ሄንን እውን ክትሰምዑ ኢኹም። ካበይናይ ቦታ እዮም መጺኦም? ኣይንፈልጥን ኢና። ብሓደ መንኮርኩር ጌሮም እዮም መጺኦም። እቲ መንኮርኩር ልክዕ ከም ኩዕሶ ከቢብ እዩ። ብጥርሙዝ ዝመስል ነገር እዩ ተሰሪሑ። እቲ መንኮርኩር ናይ ምግጫው ሓደጋ ኣጋጢምዎ ኣብ ሓደ ገረብ ዓሊቡ! ዘገርም እዩ ኔሩ። ግን ካልእ ዝያዳ ዘገርም ነገር ኣሎ። እቲ ዘገርም ኸኣ እቲ በቲ መንኮርኩር ጌሩ ዝመጸ ሄን እዩ። ሄን ንኻልኦት ንኣሽቱ ክገብሮም ይኽእል እዩ። ብጣዕሚ፡ ብጣዕሚ ንኣሽቱ። ናብ ውሽጢ ገዛ ሓሳኹ ክኣትዉ ከምዝኽእሉ ጌሩ እዩ ዘንእሶም! ኣብቲ ኣብ ውሽጢ መሬት ዝርከብ መገዲ ሓሳኹ ብምኻድ፡ ኣብኡ እንታይ ከምዝመስል ክርእዩ ይኽእሉ! ሄን ኣብ ርእሶም ዝገብሩዎ ላምባዲና ይህቦም። ምኽንያቱ ኣብቲ ሓሳኹ ዝነብሩሉ ቦታ ጸልማት እዩ።

01:23.182 --> 02:53.412
ሕጂ እንታይ ከምዘጋጠመ ክትሰምዑ ኢኹም።
-ኣብዚ ናብ ታሕቲ ክንከይድ ኢና! ይብል ሄን።
 ኣብ ጥቓ ሓደ ፍዮሪ ዘሎ መሬት ሓደ ጉድጓድ ኣሎ። 
ናብቲ ጸልማት ይኣትዉ። እቲ መገዲ ገለርያ ወይ መተሓላለፊ መገዲ እዩ ዝመስል። ዋላ ሓደ ድምጺ ኣይስማዕን። 
-ሽሽሽ…! ሄን ደው ይብል። የኒን ሰሚርን ክሰምዑ ይፍትኑ። ዋላ ሓደ ነገር የለን። ሽሽሽ…! ይብል ሄን ከም ብሓዲሽ።ሕጂ ገለ ዝንቃሳቐስ ነገር ኣሎ። ቡናዊ ሕብሪ ዘለዎ ነገር። ንውሕ ዝበለ ነገር። 
-እዚ እቲ ሓሰኻ መሬት ድዩ? የኒ ሓቲታ
 ከምዚ ኢላ ሕሹኽ ትብል:- እዚ እቲ ሓሰኻ መሬት ድዩ። 
-እወ! ኢሉ ሄን። እዚ እቲ ሓሰኻ መሬት እዩ። ርእሱ ኣይንርእዮን ኢና። ጭርኡ ኢና ንርእዩ ዘለና። ርእሱ ኣብቲ ሓመድ እዩ ዘእትዎ ዘሎ። ንሱ ይበልዕ፡ ይበልዕ እዩ። ውሽጢ ውሽጢ ድማ ይኸይድ። ብኸምዚ ኸኣ መተሓላለፊ መገዲ ይሰርሕ። ጋለርያ።

02:53.412 --> 04:15.962
-እቲ ኩሉ ዝበልዖ ሓመድ ናበይ ይኸይድ? ኢላ የኒ ሓቲታ። 
-እንታይ የጋጥም! ኢሉ ሰሚር ብምግራም ይዛረብ። ክትግምቱ ትኽእሉ ትኾኑ? ኩሉ እቲ ሓሰኻ ዘበልዖ ሓመድ ኣበይ ይኸይድ? ሰሚር ኣብ ርእሱ ዝነጠቦ ነገር እንታይ ይመስለኩም? ጸቡቕ ገሚትኩም! ሓርኢ እዩ ኔሩ! ካብ ጭራ ናይቲ ሓሰኻ ብዙሕ ቡናዊ ሕብሪ ዘለዎ ሓርኢ ወጺኡ ኣብ ልዕሊኦም ወሪዱ ። 
-ጽቡቕ እምበር! ኢሉ ሄን ጨዲሩ። ኣብዚ እቲ ሓመድ ጽቡቕ ክኸውን እዩ! እንካ ሱር ብላዕ ጥራይ! 
ሄን ሓደ ኣብቲ መተሓላለፊ ዝቦቐለ ጻዕዳ ሱር ኣልዒሉ። ሄን ነቲ ሱር ሰላም ኢሉዎ። ሄን ነቲ ሱር ክዛረቦ ከሎ ሰሚር ሰሚዑዎ እዩ። ሄን ምስ ኣትኽልቲ ክዛረብ ይኽእል ድዩ?
ነቲ ሓርኢ ናብ ወሰን ወሰን እናደፍኡ ኣብቲ ጸልማት ክኸዱ ጀሚሮም። ዋላ ሓደ ድምጺ ከይገበሩ። ናብ ውሽጢ ቀጺሎም። ኣብ ሓደ ኣብ ውሽጢ ዘሎ ካልእ መተሓላለፊ። እቲ ኣብ ርእሶም ዝገበሩዎ ላምባዲና ከብርህ ጀሚሩ። እንታይ ይርእዩ ኣለዉ?

04:15.962 --> 05:17.262
-ደው በሉ! ሄን ደው ኢሉ። 
ኩላቶም ጠጠው ኢሎም። ሰሚር ነቲ ዝርኣዮ ክርድኦ ኣይኸኣለን።ንሱ ክልተ ከይተንቀሳቕሱ ዝደቀሱ ሓሰኹ መሬት ይርኢ። ብጣዕሚ ተጻጋጊዖም እዮም። ዋላ ሓደ ኣይንቃሳቐሱን። ሞይቶም ድዮም? ተቓታቲሎም ድዮም? ብሓባር ተላጊቦም ድዮም? ተባሊዖም ድዮም? ሰሚር ፈሪሑ። ሕጂ ሰሚር ንእሽተይ ብምዃኑ ኣይተሓጎሰን። ኪወጽእ ደልዩ። ከምብሓዲሽ ዓቢ ክኸውን ደልዩ። 

ሄን ሰሚር ከምዘይተሓጎሰ ርእዩ። ሄን ኢድ ሰሚር ሒዙ ብሕያውነት ክዛረቦ ጀሚሩ:- ኣጆኻ እዚ

05:17.262 --> 06:15.281
-እንታይ ይገብሩ ኣለዉ ኢሉ ሰሚር ሓቲቱ።
-ንሳቶም ሓደሽቲ ንኣሽቱ ቆልዑት ሓሰኻ መሬት የዳልዉ እዮም ዘለዉ፡ ይብል ሄን። -ክልቲኦም ሓሰኻታት እንቛቑሖ ኣንስተይትን ዘርኢ ተባዕታይን ኣለዎም።
-እንታይ! የኒ ጨዲራ። መቸስ እዚ ቅኑዕ ኣይኮነን። ኣዋልድ እንቛቑሖ ኣንስተይቲ ኣለወን ኣወዳት ኸኣ ዘርኢ ተባዕታይ ኣለዎም።
-እወ! ኢሉ ሰሚር ። ኣዋልድ እንቛቑሖ ኣንስተይቲ ኣለወን ኣውዳት ኸኣ ዘርኢ ተባዕታይ ኣለዎም።
ግን ንስኻትኩም ሓሰኻ መሬት ኣይኮንኩምን! ኢሉ ሄን። -ሓሰኻ መሬት ኣብ ሓደ እዋን ወድን ጓልን ክኾኑ ይኽእሉ። ተኾነ ግን ዘርኢ ይዋሃሃቡ እዮም። ዘርኢ ተባዕታይ ይዋሃሃቡ እዮም።

06:15.281 --> 07:35.551
ሰሚር ነቶም ከይተንቀሳቐሱ ዝደቀሱ ክልተ ሓሰኻታት ሪኡዎም። ከምዚ ተላጊቦም ዘለዉ እዮም ዝመስሉ። 
-ሕጂ ከምኡ ድዮም ዝገብሩ ዘለዉ? ኢሉ ሓቲቱ
-እወ ኢሉ ሄን፡ ይዋሃሃቡ እዮም ዘለዉ። ድሕሪኡ ክፋላለዩ እዮም። ድሕሪ ተወሰነ ጊዜ እቲ ኣብ ማእከል ናይቲ ሓሰኻ ዘሎ ሮዛ ሕብሪ ዘለዎ ቁልፊ ዝመስል ነገር ይረጉድ። ኣብ ክልቲኦም ሓሳኹ። ድሕሪኡ ካብ ነብሶም ይፈለ እሞ ከም ከረጺት ይኸውን። እቶም ሓሳኹ ድማ ካብኡ እናተንፏሓኹ ናብ ድሕሪት ገጾም ኪወጹ ይጅምሩ። እቲ ከረጺት ኣብ ጥቓ መውጽኢ እንቛቑሖ ምስ ዝቐርብ፡ እንቛቑሖ ናብቲ ከረጺት ይኣትዉ። እቲ ከረጺት ናብቲ ዘርኢ ተባዕታይ ምስ ዝቐርብ፡ ዘርኢ ተባዕታይ ናብቲ ከረጺት ይኣቱ። እቲ ዘርኢ ተባዕታይ ኣብቲ እንቛቑሖ ይለግብ። ሽዑ እቲ ሓሰኻ ፈጺሙ ካብቲ ከረጺት ሶሊኹ ይወጽእ። እቲ ከረጺት ኸኣ ብኽልቲኡ ሸነኽ ይዕጾ። ንእሽተይ ባላንቺና ድማ ይመስል። ኣብቲ ውሽጢ ድማ ሓደሽቲ ንኣሽቱ ሓሰኻታት ይፍጠሩ።

07:35.551 --> 08:48.731
የኒን ሰሚርን ትም ኢሎም ደው ኢሎም። እቲ ላምባዲና ኣብ ልዕሊ እቶም ክልተ ሓሳኹ ኣብሪሁ። ሕጂ ከምቲ ዝጽንሑዎ ተላጊቦም የለዉን። ቀስ ኢሎም ተፋላልዮም። እንታይ የጋጠም ኣሎ ሕሹኽ ኢላ የኒ። ክትርብሽ ኣይደለየትን። ንኹሉ ክትርኢ ደልያ ኔራ። ርእያ ኸኣ። 
እቶም ሓሰኻታት ብጥንቃቐ ናብ ድሕሪት እናተሳሕቡ ካብቲ ቁልፊ ወጺኦም። ሕጂ እቲ ከረጺት ኣብ ባይታ ኣሎ። ንእሽተይ ባላንቺና ይመስል። ልክዕ ከምዚ ሓደ ሰብ ንሓደ ፌስታል ነፊሑ ብክልቲኡ ሸነኽ ዝቛጸሮ ይመስል።
-ሕጂ ንኣሽቱ ሓሳኹ ክፍጠሩ ድዮም ሰሚር ሓቲቱ።
-ብዙሓት ክኾኑ እዮም። ኣብቲ ከረጺት ንብዙሓት ሰሙናት ክጽንሑ እዮም። ሽዑ ድልው ምስኾኑ ይወጹ። እቲ ከረጺት ጽቡቕ ሽም ኣለዎ። 
-እንታይ እዩ?
-ቆፎ ሓሰኻ!
-ቆፎ ሓሰኻ?
-ቆፎ ሓሰኻ！

08:48.731 --> 09:24.131
ሕጂ እቶም ኣርባዕተ ቀስ ኢሎም መገዶም ይቕጽሉ። ቀስ ኢሎም። ነቲ ሓሰኻ ከሰንብድዎ ኣይደለዩን። እንታይ ከምዝገብር ክርእዩ ደልዮም ኔሮም። እቲ ሓሰኻ ከመይ ከምዝነብር ክርእዩ እዮም ደልዮም። የኒ ገለ ክትሓስብ ጀሚራ። ንምንታይ እዩ እቲ መተሓላለፊ ዘይፈርስ። ንምንታይ እዩ ከፉትን ጽቡቕን ዘሎ። ንሄን ብዛዕባ እዚ ሓቲታቶ። ሄን ብዙሕ ይፈልጥ እዩ።

09:24.131 --> 11:09.639
ንምንታይ እቲ መትሓላለፊ ዱልዱልን ተሪርን ኮይኑ? የኒ ሓቲታ። 
-እቲ ሓሰኻ ተሪር ጌሩ እዩ ዝሰርሖ። እቲ ሓሰኻ ይበልዕን ይኩዕትን። ኣብ ተመሳሳሊ ጊዜ ንፋጥ ዝመስል ነገር ጌሩ ነቲ መተሓላለፊ ይለኽዮ። ብኸምዚ ኸኣ እቲ መተሓላለፊ ተሪር ይኸውን። 
-እቲ ንፋጥ ዝመስል ነገር እንታይ እዩ? 
-ከምዚ ጥፍጣፍ እዩ ዝመስል። ብኡ ኣቢሉ ነቲ መንደቕ ይለኽዮ። ሽዑ እቲ መተሓላለፊ ልክዕ ከም እምኒ ተሪር ይኸውን። 
-እምኒ?
-እወ: ልክዕ ከም እምኒ ተሪር። ስለዚ ንነዊሕ ዓመታት ከይተበላሸወ ይጸንሕ። ሽሕ ዓመት ክጸንሕ ይኽእል እዩ! 
-ሽሕ ዓመት! የኒ ክትሓስብ ጀሚራ። ሓደ ሓሰኻ ሽሕ ዓመት ዝጸንሕ ነገር ክሰርሕ ይኽእል ዶ? ሓደ ኣፍንጫ ዘብሉ፣ ዓይኒ ዘይብሉ፣ እዝኒ ዘይብሉ፣ ክዛርብ ዘይክእል፣ የእዳውን ቅልጽምን ዘይብሉ ንእሽተይ ሓሰኻ ከምዚ ክሰርሕ ይኽእል? እዝስ ክኸውን ይኽእል ዶ? ካብዚ ንላዕሊ ኣይሓሰበትን። ገለ ድምጺ ሰሚዓ። ድምጺ ናይ ሓደ ዝበልዕ ዘሎ ነገር እዩ ኔሩ። ውሕጥ! ውሕጥ! ውሕጥ! ውሕጥ!... ዝጠመየ ነገር ኣሎ። እናቐልጠፈ ዝበልዕ። ገለ ንሉስሉስ ዝኾነ ነገር ዝበልዕ። ውሕጥ: ውሕጥ: ውሕጥ: ውሕጥ…

11:09.639 --> 12:46.189
ሄን ሕሹኽ ኢሉ:- ትም ኢልኩም ደው በሉ። ኣይትዛረቡ።
ሄን ናብቲ ድምጺ ገጹ ጠሚቱ።
የኒ ናብቲ ድምጺ ገጻ ጠሚታ።
ሰሚር ናብቲ ድምጺ ገጹ ጠሚቱ።
ድሙ ናብቲ ድምጺ ገጹ ጠሚቱ።
ሓደ ነዊሕ እንሰሳ ርእዮም። ብጫ ኣይነበረን። ቀይሕ ኣይነበረን። ኣራንሾኒ ሕብሪ ኔሩዎ። ቁሩብ ጽፍሕ ዝበለ እዩ ኔሩ። ኣብ ነፍስ ወከፍ ጎኑ ብዙሕ የእጋር ኔሩዎ። ጽፍሪ እውን ኔሩዎ። ክልተ ዓበይቲ ኣጻፍር። ብታሕቲ ገለ ኔሩ ድዩ። እቲ እንሰሳ ኣብ ልዕሊ ሓደ ዕንጨይቲ ድዩ ደቂሱ ዘሎ? ቡናዊ ዕንጨይቲ? ሰሚር እንታይ ከምዝኾነ ርእዩ። ሓደ ሓሰኻ መሬት እዩ ኔሩ። እዚ ውሕጥ፣ ውሕጥ፣ ውሕጥ ዘብል ዝነበረ ድማ ነቲ ሓሰኻ መሬት ዝበልዕ ዝነበረ እንሰሳ እዩ ኔሩ። ነቲ ሓሰኻ በጽፋሩ ሒዙ ይሕይኾ ኔሩ! አደድ!!! ሰሚር ትም ክብል ከምዝነበሮ ረሲዑ። :-ንሓደ ሓሰኻ መሬት ይበልዖ ኣሎ ！ ኢሉ ዓው ኢሉ። የኒ ፈሪሓ። ንሳን ሰሚርን ሄንን ድሙን ንኣሽቱ እዮም ኔሮም። ካብቲ እንሰሳ ይንእሱ ኔሮም። መግቢ ክኾኑ እዮም!

12:46.189 --> 14:15.910
እቲ እንሰሳ ሰሚዑዎም። ርእሱ ሓፍ ኣቢሉዎ። ኣፉን ኣጽፋሩን ኣብ ቅድሚኦም እዩ ኔሩ። የኒ ጎይያ። ሰሚር ጎይዩ። ድሙ ጎይዩ። ሄን ጎይዩ። ቅድሚትን ድሕሪት ኮይኖም ጎይዮም። ኣበይ ኔሩ እቲ መውጽኢ? የኒ ናበይ ከምተብል ተጨኒቓ። እቲ መውጽኢ ኣበይ እዩ ኔሩ! እቲ እንሰሳ ደድሕሪኦም ጎይዩ። ነቲ ኣጽፋሩ ናብ ቅድሚት ኣቢሉ። የኒ ብርሃን ርእያ! እቲ ከፋት እዩ ኔሩ። እቲ መውጽኢ እዩ ኔሩ። ክንድቲ ዝኸኣልዎ ጎይዮም። ኣብቲ ሳዕሪ ድማ በጺሖም። እቲ እንሰሳ እውን ኣብኡ በጺሑ። ናብ የኒ ገጹ ነጢሩ። 
-ዓበይቲ ኩኑ ኢሉ ሄን ቀልጢፉ። ሽዑ ንሽዑ ዓበይቲ ኮይኖም። የኒ ድሒና። ሰሚር እውን ኣይተበልዐን። እቲ እንሰሳ ኣበይ ኔሩ? ጠፊኡ? -ኣብዚ ጨዲሩ ሰሚር። ኣብቲ ሳዕሪ ሓደ ኣራንሾኒ ሕብሪ ዘለዎ ንእሽተይ እንሰሳ ርእዮም። ንእሽተይ ጽፍሕ ዝበለ እዩ ኔሩ።  ብክልቲኡ ጎንታቱ ብዙህ የእጋር ኔሩዎ። ካብ ሓደ ኣጻብዕ ዝንእስ እዩ ኔሩ። ንእሽተይ ሽኮሪና እንሰሳ ኢሉ ሰሚር። ኣነ ዓቢ እየ ዕድል ጌረ።

14:15.910 --> 15:11.644
እቲ ኣራንሾኒ እንሰሳ እግረ-ሚእቲ እዩ ኔሩ ኢሉ ሄን። ንሱ ናይ ሓሰኻ መሬት ዝዓበየ ጸላኢ እዩ። ቅጥን ኢሉ ንውሕ ዝበለ እዩ። በቲ ኣጽፋሩ ጌሩ ነቲ ሓሰኻ መሬት ምስ ቀተሎ ይበልዖ። 
የኒ ተሓጒሳ ኔራ። ብሓደ እግረ-ሚእቲ ኣይተበልዐትን። 
ነቲ ንእሽተይ እንሰሳ ንምንታይ ከምዝፈራሕኩዎ እንድዒ! 
እቲ ንእሽተይ እንሰሳ ጠፊኡ
-ሎሚ ምሸት ኣብ ደገ ኣብ ጸልማት ክንከውን ኢና ኢሉ ሄን። 
-እንታይ ክንገብር ኢና? ኣበይ ክንከይድ ኢና? የኒን ሰሚርን ክፈልጡ ደልዮም ኔሮም። 
ንስኻቱም እውን ብዛዕባ እዚ ክትፈልጡ ኢኹም።  ግን ኣብ ካልእ ዛንታ እዩ ዝኸውን። ኣብኡ ድማ ብጣዕሚ ኣዝዩ ጸልማት እዩ።