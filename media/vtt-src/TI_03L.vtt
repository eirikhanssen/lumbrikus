WEBVTT

00:00.000 --> 00:03.012
እቲ ጠጥዒ ቀጠልያ ይኹን!

00:03.012 --> 00:51.462
የኒን ሰሚርን ኣብ ሓደ ክፍሊ ዝምሃሩ መሓዙት እዮም። ገለ ዘገርም ነገር ኣጋጢሙዎም እዩ። ኣብቲ ናቶም ጀርዲን ሓንቲ መንኮርኩር ጠፈር ዓሊባ። ከም ሓደ ብጥርሙዝ ዝተሰርሐ ኩዕሶ እያ ትመስል ኔራ። ካብ ውሽጢ ሄንን ድሙን ወጺኦም። ንምንታይ ከምዝመጽኡ ኣይነገሩዎምን። ሄን ሰላማውያን ኢና ጥራይ እዩ ኢሉዎም። ኣብ ዙርያ ሓንቲ ቀያሕ ጸሓይ ካብ ትዘውር ፕላኔት እዮም መጺኦም። እታ ጸሓይ ፕሮክሲማ ሴንታውሪ እያ ትብሃል። ሄን ነቲ ንሳቶም ዝዛረቡዎ ቋንቋ ክዛረብ ይኽእል ኔሩ። ዘገረም ነገር እዩ።

00:51.462 --> 01:50.312
ሕጂ ሄንን ድሙን ነቲ መንኮርኩር ጠፈር የዕሪዮሞ ኣለዉ። እቲ መንኮርኩር ጠፈር: ኣብ ባይታ ደው ኢሉ ኣሎ። ልክዕ ከም ሓደ ብጥርሙዝ ዝተሰርሐ ከቢብ ኩዕሶ ድማ ይመስል ኔሩ። ሄን ከምዚ ኢሉ 
ናብ ውሽጢ መሬት ምሳና ክትኣትዉ ትደልዩ ዶ
ኖ ኖ የምስግነካ፣ ሕጂ ናብ ገዛ ከይደ ክበልዕ ኣሎኒ ኢላ የኒ
ኣይፋሉን የመስግነካ፣ ኣነ እውን ናብ ገዛ ከይደ ክበልዕ ኣለኒ ኢሉ ሰሚር።
በቲ መንኮርኩር ጠፈር ጌርና ክንኽይድ ንክእል ኢና ኢሉ ሄን። ናብ ውሽጢ እተዉ እሞ ገለ ክትርእዩ ኢኹም።
የኒን ሰሚርን ተጣማሚቶም።
ክንከይድ ዶ የኒ ሕሹኽ ኢላቶ።
ኣቲና ክንርኢ ኢኽእል ኢና ሰሚር ሕሹኽ ኢሉዋ።

01:50.312 --> 02:28.170
ኣብኡ፡ ኣብ ታሕቲ ዝተኣሰረ ኣርባዕተ ንኣሽቱ ሰድያታት ይርከብ ኔሩ። ሄን ነቲ ማዕጾ ዓጽዩ ከምዚ ኢሉዎም። 
ኣብቲ ናትና ፕላኔት ንኣሽቱን ዓበይትን ክንከውን ንኽእል ኢና። ብኸምዚ ድማ ብ ኩሉ ቦታ ብምእታው ንኹሉ ነገር ክንርኢ ንኽእል። ሕጂ ኣብ ውሽጢ መሬት ዝርከብ ገለ ነገር ከርእየኩም እደሊ ኣለኹ። ስለዚ ንኣሽቱ ክንከውን ዝበለጸ እዩ። ተሰማሚዕኩም ዶ?

02:28.170 --> 02:54.815
ተመሊስና ዓበይቲ ንኸውን ዲና የኒ ሓቲታ
ልክዕ ከምቲ ዝነበርናዮ ክንከውን ዲና ሰሚር ሓቲቱ።
እወ ልክዕ ከምቲ ዝነበርኩሞ። ዋላ ሓደ ኣይክትልወጡን።
ከምኡ ተኾይኑ ምሳኻትኩም ክንከይድ ኢና።

02:54.815 --> 03:51.455
ድሙ ነቲ መንኮርኩር ናብቲ ኣብቲ መሬት ዘሎ ጉድጓድ ገጹ ዘዊሩዎ። ነቲ ሓሰኻ መሬት ዝሰርሑዎ ጋለሪያ ክንጥቀመሉ ኢና ኢሉ ሄን። ናብ ውሽጢ መሬት ኣትዮም። ኣብ ኩሉ ቦታ ጻዕዳ ፈትሊ ርእዮም። ሰራውር ኢሉ ሄን። ማይ ኣሎ ኢላ የኒ። እወ ለይቲ ዘኒቡ ኔሩ ኢሉ ሄን።
ድሙ ነቲ መንኮርኩር ጠፈር ደው ኣቢሉዎ። ኣብ ቅድሚቶም ሰለስተ ዓበይቲ ጸዓዱ ኩዕሶታት ይርከቡ ኔሮም። ገሊኣቶም ንኩዕሶታቶም ቀቢሮሞ ኣለዉ ኢሉ ሰሚር በጻብዕቱ እናመልከተ። ግን ካባና ኣዝዮም ይገዝፉ። እንታይ ኢና ንርኢ ዘለና?

03:51.455 --> 04:20.655
ነዚ መነጽር ግበሩዎ ኢሉዎም ሄን። ምስ ገበርኩሞ ጊዜ እንታይ ከምዘርእየኩም ክትዕዘቡ ኢኹም። ብኸምዚ እዩ እቲ መነጽር ጊዜ ዓርክኻ እዩ ተባሂሉ ተጸዊዑ። 
የኒን ሰሚርን ነቲ መነጽር ተቐቢሎም ጌሮሞ። እንታይ ርእዮም? እቲ ዝርኣዩዎ ሰለስተ ዓበይቲ ኩዕሶ እንታይ እዩ ኔሩ?

04:20.655 --> 05:55.505
ሰለስተ ዓይኒ ዓተር ኢሉ ሄን። ሕጂ ርኣዩ
ገለ ነገር ካብቲ ኩዕሶ ይወጽእ ኣሎ ሰሚር ጨዲሩ። ሓደ ጻዕዳ ዓቢ ሓሰኻ?
ኣይኮነን ተመን እዩ ኢላ የኒ። ናብ ገዛና ገጽካ ዘውር
ሄን ፍሽኽ ኢሉ ተጸበዩ ጊዜ ስርሑ ክሰርሕ ዕድል ሃቡዎ ኢሉ። የዒንትኹም ክርኢ ግደፉዎ።
ግን እንታይ እዩ ኢሉ ሰሚር እናተባሳጨወ። ፈሪሑ ኔሩ።
ሱር እዩ ኢሉ ሄን።
ሱር?
እወ ናይ ሓደ ተኽሊ ሱር። ሕጂ ሓደ ሱር ካብቲ ዓይኒ ዓተር ይወጽእ ኣሎ። እቲ ዘርኢ ይጥጥዕ ኣሎ። እቲ ሱር ነቲ ውላድ ተኽሊ ኣደልዲሉ ይሕዞን መግቢ ይህቦን።
ውላድ? ሰሚር ዝኾነ ቆልዓ ኣይርኣየን።
- ኣብ ውሽጢ እቲ ዓይኒ ዓተር፡ ሓደ ንእሽተይ ተኽሊ ዓይኒ ዓተር ኣሎ። ክቦቁል እዩ። መጀመርያ ሱር ይወጽእ፣ ሽዑ ድማ ጨንፈር። 
ውላድ ክትብል ከለኻ እንታይ ማለትካ እዩ? ኢላ የኒ ሓቲታ።

05:55.505 --> 07:32.535
ብዛዕባ ውላድ ሰብ ኣይኮነን ዝዛረብ ዘለኹ ኢሉ ሄን። እቲ ቅኑዕ ሽም ድቂ እዩ። ኣብ ውሽጢ እቲ ድቂ ንሓደ ሓድሽ ተኽሊ ንምፍጣር ዘድሊ ኩሉ ነገር ይርከብ። ንደቅ ሰባት ሕሰቡዎም። ኣብ ውሽጢ ከብዲ ናይ ሓንቲ ኣደ፡ ሓደ ሰብ ክኸውን ዘድልዮ ነገራት ኩሉ ዘለዎ ሓደ ድቂ ክህሉ ይኽእል። ኣብ ውሽጢ ዘርኢ ድማ ሓደ ሓድሽ ተኽሊ ክኸውን ዝኽእል ድቂ ይርከብ። እቲ ድቂ ተኽሊ ድማ ነቲ ኣብ ውሽጢ እቲ ዘርኢ ዘሎ ነገር እናተመገበ ሱር ጨንፈርን ቆጽልን የቡቁል። ርኣዩ።
ሄን ኣመልኪቱ። ካብ ውሽጢ እቲ ዓይኒ ዓተር ሓደ ካልእ ሱር ወጺኡ። ካልእ ሓድሽ ሱር ኢሉ ሰሚር። ናብ ላዕሊ ገጹ ይቦቁል ኣሎ። 
እዚ ጉንዲ እዩ ሱር ኣይኮነን ኢሉ ሄን።
ርእሱ የድንን ኣሎ ኢላ የኒ። 
ኣብ ላዕሊ ዘሎ ቆጽሊ እዩ ኢሉ ሄን።  መታን እቲ ኣብ ላዕሊ ዘሎ ቃንጫ ከይስበር እዩ ርእሱ ኣድኒኑ ዘሎ። እቲ ጉንዲ ናብ ላዕሊ ገጹ ምስ ወጽአ እቲ ተኽሊ ተወሊዱ ማለት እዩ። ሽዑ ባዕሉ መግቡ ከዳሉ እዩ። ቀጠልያ ድማ ይኸውን።

07:32.535 --> 08:23.494
- ናብ ዱካን ክኸይድ ኣይክእልን ኢሉ ሰሚር እናሰሓቐ። 
ኣይፋሉን፡ እቲ ተኽሊ መግቡ ካብ ሓመድ እዩ ዝረክብ። እቲ ሱር ምግቢ ይስሕበሉ። እቲ ቆጽሊ ድማ ጸሓይ ምስረኸበ መግቢ ከዳሉ ይጅምር። ሱርን ቆጽልን ከምዚ ብምግባር እቲ ተኽሊ ከምዝዓቢ ይገብሩ። ዝናብ ድማ ማይ ክህቦ ኣለዎ። 
ሰሚር ሄን እንታይ ከምዝበለ ሰሚዑ እ ዩ። ተኾነ ግን ቁሩብ ዘገርም እዩ ኔሩ። ኣብ ውሽጢ ሓደ ዘርኢ ከመይ ጌሩ እዩ ሓደ ንእሽተይ ገረብ ክህሉ ዝክእል
ሓደ ዓቡ ገረብ ሜለ ዘርኢ ኔሩ ማለት ድዩ ኢሉ ሓቲቱ።

08:23.494 --> 09:56.674
እወ ኢሉ ሄን
ኣብቲ ሜዳ ኩዕሶ ዘሎ ልምሉም ሳዕሪ ዘርኢ ኔሩ?
እወ ብዙሕ ዘርኢ
ኩሉ ነገር ዘርኢ ኔሩ ማለት ድዩ? ኢላ የኒ ሓቲታ
እወ ኩሉ ገረብ፣ ዕምበባ፣ ቆጥቋጥ፣ ሳዕሪ፡ ዘርኢ እቲ ተኽሊ ብህይወት ዝቕጽለሉ መገዲ እዩ። ተኽሊ ዘርኢ ተኽሊ ዘርኢ ተኽሊ ዘርኢ ተኽሊ፡ ዘርኢ ዘዳልዉ ኣትኽልቲ ኣብ መሬት ንኣማኢት ሚልዮናት ዓመታት እዮም ኔሮም። 
ተኾነ ግን እቲ ተኽሊ ዘርኢ እንተዘየዳልዩ፡ ብህይወት ኣይቅጽልን ማለት ድዩ?
ሓቅኺ፡ ብዛዕባ መግቢ ሕሰቢ። ባኒ ካበይ መጺኡ? ሓቲቱዋ ሄን
ካብ ስርናይ
ስርናይ እንታይ እዩ?
ዘርኢ እዩ
ጸባ ካበይ ይመጽእ?
ካብ ላም
ላም እንታይ ትበልዕ?
ሳዕሪ
ሳዕሪ ካበይ ይመጽእ?
ካብ ዘርኢ። ግን ደቅ ሰባት ብዘይ ዘርኢ ኣብ መሬት ክነብሩ ይኽእሉ ዶ?
እንታይ ይመስለኪ? ሄን ሓቲቱዋ።

09:56.674 --> 10:52.204
የኒን ሰሚርን ትም ኢሎም። የኒ ትሓስብ ኔራ። ዘርኢ ክንድምንታይ ኣገዳሲ እዩ። ነቲ ኣብ ምድሪ ዝርከብ ኩሉ ዘርኢ ክስሕቦ ዝኽእል ሓደ ዓቢ ኮስታሪ ማሽን እንተዚህሉ ኔሩ፣ ኩሉ ምሞተ ኔሩ ማለት ድዩ? ኩሉ ዘርኢ እንተዝበላሾ ኸ?
ሄን ንየኒ እናጠመታ ከምዚ ዝኣመሰለ መኮስተሪ ማሽን የለን፣ ኩሉ ዘርኢ ኣብ ሓደ እዋን ዝባላሸወሉ ኣጋጣሚ እውን ኣይርከብን ኢሉዋ።  
ግን እቲ ጽቡቕ ነገር ንዘርኢ ዝካናኸን ትካል ኣሎ። ብዛዕባ ናይ ዘርኢ ባንክ ሰሚዕኪ ትፈልጢ ዶ?
ኖ ኖ፣ ግን ሓደ ገንዘብ ዘለዎ ባንክ ማለትካ ድዩ?

10:52.204 --> 11:32.384
- ሓደ ንዘርኢ ዝካናኸን ባንክ ኣሎ። ኣብ ስቫልባርድ ይርከብ። ስቫልባርድ ሓደ እክብካብ ናይ ደሴታት እዩ። ናይ ኖርወይ ቦታ እዩ። ኣብ ሞንጎ ኖርወይን ሰሜናዊ ዋልታን እዩ ዝርከብ። ኣብቲ ኣብ ስቫልባርድ ዝርከብ ጎቦ ተጸጊዑ ዝተሰርሐ ዓቢ ክፍሊ ኣሎ። ኣብኡ ዓመት ሙሉእ 18 ድግሪ ትሕቲ ዜሮ እዩ። 
ዘርኢ ከመይ ጌሩ ኣብኡ ክበጽሕ ክኢሉ? ሓቲቱ ሰሚር።

11:32.384 --> 13:00.454
- ሓቅካ ኢሉ ሄን። ብዙሓት ሃገራት ንዘለዎም ዘርኢ ናብዚ ይልእኹ እዮም። መብዛሕቱኡ ጊዜ ብዛዕባ ንደቅ ሰባትን እንሰሳታትን መግቢ ዘዳልዉ ዘርኢ እዮም ዝግደሱ። ተኾነ ግን ካልእ ዓይነት ዘርኢ እውን የገድሶም እዩ። ኣብ ዓለምና ብዙሕ ናይ ዘርኢ ባንክ ኣሎ። ተኾነ ግን እቲ ኣቭ ስቫልባርድ ዘሎ፡ ኣብ ከባቢ ጎቦ ዝርከብን ዝሑልን ስለዝኾነ ዝያዳ ዘተኣማምን እዩ። 
ዝኾነ ነገር ኣየበላሽዎን ማለት ድዩ?
ኣይፋሉን። መዝሓሊ ማሽናትን መብራህትን ኣየድልዮን። እቲ ቦታ ብቐደሙ እውን ዛሕሊ ዘለዎ እዩ። ዋላ ቡምባ ዋላሓደ ኣይገብሮ። ኣቶም ቦምብ ከማን ከባላሽዎ ኣይክእልን እዩ። 
ግን ኣብ ሓንቲ ሃገር ነቲ ዘርኢ ተበላሸዉዎ ከ?
ሽዑ ገለ ዘርኢ ካብቲ ኣብ ስቫልባርድ ዘሎ መኽዘን ኪወስዱ ይኽእሉ። ካብ ኩሉ ዓይነት ዘርኢ ዝተወስደ ብዙሕ ዘርኢ ኣለዎም። ክዘርኡዎ ይኽእሉ። ሽዑ እቲ ዘርኢ ይጥጥዕ። ሓድሽ ዘርኢ ዘዳሉ ሓድሽ ተኽሊ ድማ ይኸውን።

13:00.454 --> 15:04.723
- ዘርኢ ክንድምንታይ ኣገዳሲ ከምዝኾነ ቅድሚ ሕጂ ሓሲበሉ ኣይፈልጥን ኢላ የኒ። 
ዘርኢ ኣገዳሲ እዩ ኢሉ ሄን። ዘርኢ እቲ ኣዝዩ ኣገዳሲ ዝኾነ ነገር እዩ። ስለዚ ደቅ ሰባት ንዘርኢ ከበላሹውዎ ኣይግባእን። ኣብቲ ናትና ፕላኔት ሙሎ ዘለና ዘርኢ ኣይነበላሹን። ኣብ መሬት ዝነብሩ ገለ ሰባት ግን ዘርኢ ከምዘይጥጥዕን ሓድሽ ተኽሊ ከምዘይከውንን መታን ከመይ ጌሮም ከምዘበላሽዉ ተማራሚሮም እዮም።
እቲ ዘርኢ ሓንሳብ ጥራይ እዩ ክቦቁል ዝኽእል። ነቲ ካብቲ ዘርኢ ዝፍጠር ሓዲሽ ዘርኢ ተዘሪእካዮ ግን ኣይቦቁልን። እቲ ሓድሽ ዘርኢ ዝሞተ እዩ። ዘይቦቁል። ሽዑ ሓዲሽ ዘርኢ ትገዝእ።
ንሕና ግን ፈጺምና ከምዚ ኣይንገብርን። ዘርእታትና የዕሩክትና እዮም።  
ንምንታይ እዮም ኣብ መሬት ዝነብሩ ገለ ሰባት ንዘርኢ ዘበላሽዉ ኢላ የኒ ሓቲታ
-ዘርኢ ስለዝሸጡ እዮም። ሓረስቶት ዓመት ዓመት ሓድሽ ዘርኢ መታን ክገዝእዎም ኢሎም እዮም። ተኾነ ግን ኣብ ዓለም ዝርከቡ ሓረስቶት፡ ገለ ካብቲ ዘለዎም ዘርኢ ወይ ሩዝ ይዕቅቡ እዮም። ሽዑ ድማ ተመሊሶም ይዘርኡዎ። ባዕላቶም ዘርኢ ኣለዎም። ኩሉ ኣይኮነን ዝበልዑዎ። ብኸምዚ ድማ እቲ ተኽሊ ካብ ዓመት ናብ ዓመት  ይቦቁል። ሰባትን እንሰሳታትን ድማ ምግቦም ይረኽቡ።
- ዘርኢ መታን ከይቦቁል ከበላሽዉዎ? ዘሕዝን እዩ ኢላ የኒ። ሕጂ ተባሳጭያ ኔራ።

15:04.723 --> 16:05.559
- እወ። ብዙሓት ሰባት እውን ከምኡ እዩ ዝስምዖም። ብዙሓት እዮም ተቓውሞ ኣስሚዖም። ስለዚ እቶም ንዘርኢ ኣባላሽዮም ዘዳሉዎ ሰባት፡ ካብ ሽዑ ንደሓር ነቲ ዝሞተ ዘርኢ ከምዘይሸጡ ተዛሪቦም እዮም። ተኾነ ግን፡ ነቲ ዘይቦቁል ዘርኢ ብኸመይ ከምዘዳልዉ ዝገልጽ መምርሒ ኣይደርበዩዎን። 
-ግን ኣትኽልቲ ብኸመይ ዘርኢ ከዳልዉ ይኽእሉ?
-ካልእ ጊዜ ክነግረኩም እየ። ኢሉ ሄን ፍሽኽ ኢሉ። -ንዘርእን ጠጥዒን ቻው በሉዎም እሞ ንኺድ። 
ድሙ ንቲ መንኮርኩር ጠውይዎ ናብቲ ብርሃን ዘለዎ ቦትታ ገጹ ዘዊሩ። የኒ ንድሕሪት ገጻ ናብቲ ዘርኢን ናብቲ ጠጥዒን ገጻ ጠሚታ። - ቻው ንእሽተይ ውላድ ተኽሊ ኢላ ብውሽጣ። ኣታ ትቦቁል፡ ናብ ደገ ፡ ናብ ላዕሊ ምስወጻእኩ ደጊመ ክርእየካ እየ።