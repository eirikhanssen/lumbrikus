WEBVTT

00:00.000 --> 00:08.042
የኒን ሰሚርን ምስተን ናብ ኣፍሪቃ ዝገሻ ዓዓ ሓቢሮም ክገሹ ኣብ ዝደለዩሉ እዋን

00:08.042 --> 01:10.232
የኒ፣ ሰሚር፣ ሄንን ድሙን ኣብ ደገ ኣብቲ ጀርዲን ኣለዉ። ክዝሕል ጀሚሩ ኣሎ። ብፍላይ ኸኣ ኣብ ለይቲ። ኣብታ ራህያ ዝረግአ በረድ ይርኤ ኣሎ። ቀውዒ እዩ። ክረምቲ ይቀርብ ኣሎ። 
የኒ ሕጉስቲ ኣይኮነትን ዘላ። -ከምዝመስለኒ ቀውዒ ዘሕዝን እዋን እዩ። 
ጽምብላሊዕን ዕንዝራን ይጠፍኡ። ዕንባባታት ይቅምስሉ። 
ኣቕጽልቲ ካብ ኣግራብ ይወድቁ። ኩሉ ይመውት! መወዳእታ ናይ ኩሉ ይኸውን! 
-እዚ ሓቂ ድዩ? ኢሉ ሄን። -ነዚ ክንማራመረሉ ከድልየና እዩ። 
-ግምት ናተይ ብዛሕሊ ናብ በረድ ትቅየር ኣንጭዋ ንረክብ ይመስለኒ ኢሉ ሰሚር። 
-ነዚ ክንምርምር ከለና ንኣሽቱ ተኾይና እዩ ዝበለጽ ዝመስለኒ ኢሉ ሄን። ንኣሽቱ ኩኑ!

01:10.232 --> 02:16.602
ብጀካ ድሙ ኩላቶም ንኣሽቱ ኮይኖም። ድሙ ብዛዕባ በረድን ዓሳን ይማራመር ኔሩ። ነቲ ሳዕሪ ናብ ወሰን ወሰን እናደፍኡ ቀስ ኢሎም ክስጉሙ ጀሚሮም። 
የኒ ደው ኢላ። ርኣዩ! ዕንዝራ! ሞይቱ ኣሎ! ነዚ እየ ክብለኩም ጸኒሐ! 
-ግን ዕንዝራ ኣብ ክረምቲ መዓር ዕንባባ  ክረክብ ይኽእል ድዩ? ሄን ሓቲቱ። 
-ኣይክእልን- ምግቦም ንሱ እዩ። 
-እዚ ዕንዝራ ኣብ ሓጋይ እንታይ ይገብር ኔሩ? ሄን ሓቲቱ። 
-ናብ ብዙሓት ዕንባባታት እናበረር ሓርጭ ዕንባባ ይእክብ ኔሩ። የኒ ነዚ ትፈልጦ እያ። 
-እወ ንብዙሓት ኣሽሓት ሓደሽቲ ንኣሽቱ ዕንዝራታት ምግቢ ይህብ ኔሩ ኢሉ ሰሚር።
 -ካልእ ድማ ነታ ንግስቲ ዕንዝራ ይካናኸና ኔሩ። እታ ንግስቲ ዕንዝራ ድማ ሓደሽቲ ንግስት ዕንዝራ ኣዳልያ።

02:16.602 --> 03:27.762
-እተን ንግስትታት ሕጂ ኣበይ ኣለዋ?
ተሓቢአን ደቂሰን ኣለዋ!
-ኣብ ከብደን እንታይ ኣለወን?
-ዋህዮ እንቋቁሖ ወይ ዋህዮ ዘርኢ ተባዕታይ!
ኣብ እዋን ጽድያ ክባራበራ ከለዋ እንታይ ይገብራ?
-እንቋቁሖ የውድቓን ሓደሽቲ ዕንዝራታት የዳልዋን!
-ስለዚ እዚ ዝሞተ ዕንዝራ ዝዓዮ ዝነበረ ስራሕ ብሙሉኡ እንታይ ኣፍርዩ?
-ዋላኳ ክረምቲ እንተኾነን ዝኾነ መግቢ ዘይርከብ ተኾነን፣ ዕንዝራታት ብህይወት ንኽቕጽሉ ሓጊዙ ኣሎ ኢሉ ሰሚር ዓው ኢሉ። 
-ሕራይ ናይ ዕንዝራታትስ ከምዚ ኮይኑ። እቶም ካልኦት ዝሞቱ ዘለዉ ኸ! ኢላ የኒ
-ቀውዕን ክረምትን ንጽድያ ይክውሎ ኣሎ ማለት ድዩ ሰሚር ሓቲቱ! 
-ከምኡ ክትብል ትኽእል ኢኻ። እዚ ዘጋጥም፣ ተፈጥሮ ብሰንኪ ዛሕሊ ዝሒሉ ከይበላሾ መታን እዩ። 
-ግን ተፈጥሮ ብኸመይ በሊሕ ክኸውን ክኢሉ! ኢላ የኒ ሓሲባ።

03:27.762 --> 04:33.281
-እዚ እዩ ምዕባለ ዝበሃል ኢሉ ሄን። 
-ኢቮልዩሽን ወይ ፍልቀት ካልዕ መጽዋዕትኡ እዩ። ንሚልዮናት ዓመታት፣ ንኣብነት ከምዚ ከም ኖርወይ ኣብ ዝኣመሰለ ዝሑል ቦታ፣ ገለ ሓሸራታት ቀስ፣ ቀስ፣ ቀስ እናበሉ ምስ ዛሕሊ እናተላማመዱ ክነብሩ ክኢሎም እዮም። ምናልባት ኣብቲ እዋን እቲ ዝያዳ ዲኖ ኔሩዎም ይኸውን። ወይ እውን ብዙሓት ካልኦት ክሞቱ ከለዉ ገሊኣቶም ኣብ ውሽጢ መሬት ብምንባር ከምዘይቆሩ ይገብሩ ኔሮም ይኾኑ። እቶም ብህይወት ዘለዉ ሓደሽቲ ውላድ ይወልዱ። እቶም ብህይወት ዝጸንሑ ምናልባት ዝማዕበለ ኣካላት ስለዝህልዎም፣ ብዙሓት ውሉዳት ክወልዱ ይኽእሉ ኔሮም ይኾኑ።ብኸምዚ ኩነታት ንንውሕ ዝበለ ጊዜ፣ ንኣሽሓት ዓመታት ፣ ሚሊዮናት ዓመታት ክጸንሑ ከለዉ፣ ገለ ሓሸራታትን ገለ እንሰሳታትን ኣብ ዛሕሊ ዘለዎ ቦታ ንምንባር ክላማመዱዎ ይኽእሉ እዮም። እዚ ፍልቀት እዩ። ምዕባለ

04:33.281 --> 05:38.911
-ርኣዩ! ኣብ ሰማይ ሓደ ፊደል! ኢሉ ሰሚር እናመልከተ።
-ፊደል?
-እወ! ቬ ዝተባህለ ናይ ኖርወጂና ፊደል! ቬ እዩ ቬ ልክዕ ከምዚ ቪክቶር ክንጽሕፍ ከለና ንጥቀመሉ። 
-ርኣዩ ቦታ ይቀያየሩ ኣለዉ ኢላ የኒ። 
-ብኸመይ ከምዝጸዋውዑን ከምዝዘራረቡን ትሰምዑ ዶ ኣለኹም? ዝርድኦ ዘለኹ ይመስለኒ ኣሎ! ደኺመ ኣለኹ! ቦታ ንቃያየር!
ሄን ናብታ ድሙ ደው ኢሉ ብዛዕባ በረድን ዓሳን ዝማራመረላ ራህያ ከይዱ። 
እተን የዕዋፍ ብድሕሪ እቲ ገዛ ኣብ ዘሎ ባይታ ገጸን ንታሕቲ ወሪደን። የኒን ሰሚርን ቀስ እናበሉ ናብቲ ቦታ ከይዶም። እተን ጭፍራ ዓዓ ሳዕሪ ይበልዓ ኔረን።  
-ተመሊሰን ቀቅድሚ ምንፋረን ይበልዓ ኣለዋ ሰሚር ሕሹኽ ኢሉ። -ንኣሽቱ ኢና ዘለና ንቅረበን።

05:38.911 --> 07:12.431
-ኣብዚ ክረምቲ ስለዝኾነ፣ መግቢ ናብ ዝረኽባሉ ሟሙቕ ቦታ እየን ዝገሻ ዘለዋ ኢላ የኒ። -ምናልባት ገለ ኣግራብ ክማልኣ ይኽእላ ይኾና!
-ተላግጺ ኣለኺ! ኢሉ ሰሚር
-ኣይኮነ! አላግጽ ኣይኮንኩን ዘለኹ። ካብ ጻዕዳ ኦም ዝወደቐ ዘርኢ ክንህበን ንኽእል። ሽዑ ኣብ ኣፍሪካ ፋሕ እንተቢለንኦ፡ ኣብኡ ሓንቲ ገረብ ትቦቁል። እታ ገረብ ድማ ብዙሕ ኣሽሓት ዘርኢ ተዳሉ። ብኸምዚ ኸኣ ብዙሕ ኣግራብ ይህሉ። 
-ዝያዳ ካልእ ክንደሊ ኣለና ኢሉ ሰሚር። -ሓደ ዕታር ዕንባባ ክንህበን ንኽእል። ናይ ዕንባባ ዘርኢ ማለተይ እዩ። ኣብቲ ቦታ ክጎዩን ዘርኢ ክእክቡን ጀሚሮም። ብዙሕ ዘርኢ ኸኣ ኣኪቦም። ነቲ ዝኣከቡዎ ዘርኢ ናብቲ የዕዋፍ ዘለዎ ቦታ የመላልሱዎ ኔሮም። ዋላ ሓደ ድማ ኣይርኣዮምን። ሕጂ ሓደ ዓቢ ኩምራ ናይ ዘርኢ ኮይኑ። የኒ ናብ ሓንቲ ዓዓ ተጸጊዓ። እታ ዓዓ ሳዕሪ ክትበልዕ መታን ናብ ባይታ ኣድኒና ኔራ። የኒ ሓንቲ ዘርኢ ኣልዒላ ኣብቲ ክንፊ ናይታ ዓዓ ዘሎ ክንቲት ሽኩዕ ኣቢላቶ። ካልእ ኣልዒላ ከምኡ ጌራ ካልእ እውን ደጊማ። -ገረብ ተማሊእክን ኪዳ! ክትብል ሓሲባ። ዕንባባ ተማልኣ።

07:12.431 --> 08:04.951
ሓንቲ ዓዓ መጺኣ ብዙሕ ኩምራ ናይ ዘርኢ ክትበልዕ ጀሚራ። ካልእ ዓዓ እውን መጺኣ ከምኡ ጌራ። -ጽቡቕ እምበር ኢሉ ሰሚር
-ናብ ሰሜን ኣፍሪቃን ኢራንን ክነፍራ ከለዋ፣ ኣብ መገደን ኩሉ ጻዕዳ ኦም፣ ሴልየ፣ ሜለ፣ ዊሎው፣ ዳንደልዮንን ኣነሞነን እናሓርኣ ክኸዳ እየን። 
-ኣይኮነን ከምኡ ኣይገብራን
-ብርግጽ ከምኡ ይገብራ እምበር።
ሃንደበት የኒ ጽቡቕ ክስምዓ ጀሚሩ። -ንሕና እውን ምሳታተን ክንገይሽ ንኽእል ኢና!
-ተላግጺ ኣለኺ?
-ኣይኮነን! ደስ ዘብል ሓሳብ እየ ዝሓስብ ዘለኹ።
ኣብ ሞንጎ ክንቲት ዓዓ ክንሕባእ ንኽእል። ኣብኡ ሟሙቕ እዩ። ከምኡ ዝብል ኣንቢበ ኣለኹ።

08:04.951 --> 09:10.411
ቀስ እናበሉ ናብ ሓንቲ ሳዕርን ዘርእን ትበልዕ ዝነበረት ዓዓ ተጸጊዖም። ኣይርኣየቶምን። 
-ንዓ በእጋረን ኣቢልና ንላዕሊ ክንድይብ ንኽእል ኢላ የኒ። ንዓ! 
ሽዑ ሄን ክዛረብ ሰሚዖሞ። የኒ! ሰሚር !ዓቢ ኩኑ! 
ዓበይቲ ኮይኖም። እተን የዕዋፍ ሰምቢደን፣ ነቲ ገጂፍ ኣክናፈን እናንገብገባ ተላዒለን ነፊረን። 
ሄን እውን ከምቀደሙ ዓቢ ኮይኑ ኔሩ። ሄን ናባታቶም መጺኡ።
-ምስተን የዕዋፍ ሓቢርኩም ክትገሹ ሰሓቢ ከምዝኾነ እፈልጥ እየ። ግን እዚ ንዓኻትኩም ሓደገኛ ምኾነ ኔሩ።  ንፋስ ክነፍስ ከሎ ምውዳቅ ከጋጥም ይኽእል እዩ። 
ገሊኣተን የዕዋፍ ነዊሕ ምንፋር ከይኽእላ ይኽእላ እየን። ሽዑ ኣብ ባሕሪ ይወድቃ። ስ ለዚ ደው ከብለኩም ኔሩኒ።
-ሕራይ ኢላ የኒ። -ሕራይ ኢሉ ሰሚር።

09:10.411 --> 10:07.691
ሄን ገጹ ጠውዩ ናብ ድሙ ከይዱ። -ሄን ደው ዘበለና ጽቡቕ ከይኮነ ኣይተርፍን ኢሉ ሰሚር። -ሄን ኣድሒኑና ክኸውን ይኽእል ኢላ የኒ። -ክነመስግኖ ይግባእ። ንሄን ዕንባባ ክንህቦ ንኽእል። 
-ዝኾነ ዕንባባ የለን ኢሉ ሰሚር። -ኩሉ ቀምሲሉ ኣሎ። 
-ግን ሙሉእ ብሙሉእ ኣይሞተን ኢላ የኒ።
 -ክንእክብ ኢና። 
ድሕሪ ተወሰነ እዋን ናብ ሄን ገጾም ከይዶም። 
-ደው ስለዘበልካና ነመስግነካ ኢላ የኒ።
-እንካ እዚ ዕንባባ ንዓኻ እዩ ኢሉ ሰሚር።
ኣብ ኢዱ ብዙሕ ዘርኢ ሒዙ ኔሩ። የኒ እንኮላይ ከምኡ። 
-ብዙሕ የመስግነኩም ኢሉ ሄን። -ዘርኢ ዝበለጸ ነገር እዩ።

10:07.691 --> 11:06.697
ሽዑ ሓንቲ ክንቲት ካብ ላዕሊ ወሪዳ።ኣብ ጥቓ እቲ ዝሞተ ዕንዝራ ድማ ዓሊባ።
እታ ክንቲት ጻዕዳን ሓሙኽሽታይን ኮይና ለማጽን ደስ ተብልን እያ ኔራ። የኒ ኣልዒላታ።
ልክዕ ከም ጃልባ ቁሩብ ዕጽፍ ዝበለት እያ ኔራ። ቁሩብ ሓሲባ። -ሄን ኢላ የኒ። ከምብሓድሽ ንኣሽቱ ክትገብረና ትኽእል ዶ?
ሄን -ብርግጽ እምበር ኢሉ።
እቲ ክንቲት ኣብ ባይታ ወዲቑ።
የኒን ሰሚርን ኣብቲ ክንቲት ደይቦም ደቂሶምሉ።
-ደስ ዘብል እዩ። ሰሚር የዕዘምዚሙ። -ግምተይ ጌጋ ኔሩ ማለት እዩ። ዝኾነ ዝሞተ ኣንጭዋ ኣይተረክበን። ደቂሱ።- ናተይ እንኮላይ የኒ ሕሹኽ ኢላ። -ኩሉ ይነብር እዩ። እንተ በዚ እንተ በቲ።

