WEBVTT

00:00.000 --> 00:03.712
ካብ ሄንን ድሙን ዝተዋህበ ናይ መፈላለዪ ህያብ

00:03.712 --> 00:21.932
ጌና ብእዋኑ ክጽልምት ጀሚሩ ኣሎ። ክረምቲ ይኣቱ ኣሎ። የኒን ሰሚርን ኣብ ደገ ደው ኢሎም ነቲ ጽልምት ዝበለ ሰማያዊ ሰማይ ይርእዪ ኣለዉ። ብብዙሕ ከዋኽብቲ ዝመልአ እዩ ኔሩ። ሄንን ድሙን እውን ኣብቲ ቦታ ደው ኢሎም ኣለዉ።

00:21.932 --> 01:40.226
-ፕሮክሲማ ሴንታውሪ፣ ኣብ ላዕሊ ኣብ ሓደ ቦታ እያ ትርከብ ኢላ የኒ። 
-እታ ቀያሕ ጸሓይ ኢሉ ሰሚር። 
-ኣብዚ ኮይና ክንርእያ ኣይንኽእልን ኢሉ ሄን። ኣዝያ ርሒቓ እያ ትርከብ።  ሕጂ ገለ ነገር ክብለኩም እደሊ ኣለኹ። ድሙን ኣነን ክንምለስ ኣለና። ክንሳናበተኩም ከድልየና እዩ። 
-ኖ… በጃኻትኩም ኣይትኺዱ! በታ ከባብ መንኮርኩር ጌርና ኣብ ውሽጢ ከብዲ ዓሳን ኣብ ውሽጢ ዑፍን ኣይኣተናን!
-ኣብ ውሽጢ ደቅሰባት ወይ ጻጸ ወይ ዕንባባ ተኽሊ ድንሽ እውን ኣይኣተናን ኢላ የኒ። ምሳናውን ክትነብሩ ትኽእሉ ኢኹም! 
-ነመስግነኩም። ተኾነ ግን ኣብ ውሽጢ ከብዲ ዓሳን ዕንባባ ተኽሊ ድንሽን ምእታው ኣየድልየኩምን። ነቲ ኣገዳሲ ዝኾነ ነገር ድሮ ፈሊጥኩም ኣለኹም። 
እንታይ ማለትካ እዩ ሰሚር ሓቲቱ።
-ንምንታይ ኢኹም ናባና ዝመጻእኩም ኢላ የኒ? -ደሓር ክንነግረኩም ኢና ኢልካና ኔርካ። ሕጂ እዋኑ ኣኺሉ እዩ። ንገረና እባ።

01:40.226 --> 02:24.676
-ክንነግረኩም ኢና ኢሉ ሄን። -ግን መጀመርያ በቲ መንኮርኩር ጠፈር ጌርና ሓደ ናይ መወዳእታ ጉዕዞ ክንገብር። ነቲ ኣብ ሰማይ ዘሎ ከዋኽብትን ንመሬትን ክንርኢ ንኽእል ኢና። 
ኣብታ ብጥርሙዝ ዝተሰርሕት ከባብ ኩዕሶ ኣትዮም ኮፍ ኢሎም። ድሙ ነቲ ኣብቲ ተኸዲንዎ ዘሎ ቁልፊ ዘሎ መልጎም ክተናኽፍ ጀሚሩ። ሽዑ ናብቲ ጸልሚቱ ዘሎ ሰማይን ናብቲ ከዋኽብቲ ዘለዎ ቦታን ንላዕሊ ሓፍ ክፍብሉ ጀሚሮም። 
ብታሕቲ ካብቲ ኣብ ታሕቲ ዘለዉ ገዛውቲ ዝመጽእ ብርሃን ሊቺ ይረኣዮም ኔሩ። ከዋኽብትን እቲ ብርሃን ሊቺን ሰምሰም ይብል ኔሩ።

02:24.676 --> 04:37.776
-ክትርእዮ ደስ ዘብል እዩ ኢሉ ሰሚር። -ክንድዚ ብዙሕ ሰብ!
-እወ ኢሉ ሄን። -ጽቡቕ ህይወት ዝብህጉ ብዙሓት ሰባት። እቶም ዝበዝሑ ኣጋጣሚ ተረኺቦም ጽቡቕን ጥበባዊ ነገርን ክገብሩ ዝደልዩ እዮም። ዝከኣል ተኾይኑ። ብኸምዚ ምኽንያት ኢና ናብዚ መጺእና። 
-እንታይ ማለትካ እዩ ?ሕያዎት ሰባት ክትረኽቡ ኢልኩም ኢኺም ክንድዚ ዝኣክል ርሕቐት ተጉዋዒዝኩም ናብዚ መጽእኩም? ኣብቲ ትነብሩሉ ቦታ ብዙሓት እኩያት ሰባት ኣለዉ ማለት ድዩ? የኒ ሓቲታ።
-ኣይፋሉን: ኣይኮነን። ፕላኔት ናትና ከምዚ ዝኣመሰለት እያ። ሙ-ሉ ትበሃል። ካብታ ቀይሕ ብርሃን ተንጽባርቕ ጸሓይ እያ ብርሃን ትረክብ። ናይ ጥንቲ ፕላኔት እያ። እተን ዝበዝሓ ኣብ ህዋ ዝርከባ ፕላኔታት ከምዚ ዝኣመሰላ ናይ ጥንቲ ጸሓይ እየን። ጸሓይ ናትና ንነዊሕ እዋን እያ ክትነድድ ጸኒሓ።  ብኸምዚ ምኽንያት እያ ቀይሕ ብርሃን ተንጸባርቕ። እቲ ኣብ ናትና ፕላኔት ዝርከብ ህይወት ዘለዎ ነገር፣ ልክዕ ከምቲ ኣብ ፕላኔት ናትኩም ዘሎ ህይወት ዘለዎ ነገር ዝማሳሰል ኣይኮነን። ኣብ ናትና ፕላኔት፡ ኩሉ ነቲ ሂወት ዘለዎ ነገር ተገዲሱ እዮ ዝርእዮ። ንፕላኔትና ንካናኸና ኢና። ግን ክሳዕ መዓስ እዩ ብኸምዚ ዝኣመሰለ ኩነታት ዝቕጽል እንድዒ። ናብ ካልእ ፕላኔት ንገሸሉ ምኽንያት፣ከም ኣብቲ ፕላኔት ማይ ኣሎ ድዩ፣ ክንድምንታይ መጥን ዋዒ ኣለዎ፣ ክንድምንታይ ይዝሕል፣ ኣብኡ እንታይ ህይወት ዘለዎ ነገር ይርከብ፣ ተኽሊ ኣሎ ድዩ፣ ሓሸራታትን እንሰሳታትን ኣለዉ ድዮም፣ ብኽልተ የእጋሮም ዝኸዱ ኣለዉ ዶ፣ ወይ ብሽዱሽተ፣ እምንን ሓመድን ይርከብ ድዩ፣ ዝኣመሰሉ ሕቶታት ክንምልስ ኢልና ኢና። በቲ ዘሎና ዓብይ ቴሌስኮፕ ኣቢላ እውን ክንርኢ ንኽእል ኢና። ብኸምዚ ኢና ንዓኻትኩም ርኢናኩም።

04:37.776 --> 05:30.196
ብዛዕባና ትፈልጡ ኔርኩም ማለት ድዩ ሰሚር ሓቲቱ።
እወ ንመሬት ንነዊሕ እዋን ክንዕዘባ ጸኒሕና ኢና። ንመሬት ብጽቡቕ ከሪአና ዝኽእል ሓያል መሳርሒ ኣለና። ነቲ ኩሉ ዘሎኩም ነገር ርኢና ኔርና። ማይ ፣ ሓመድ፣ እምኒ፣ እንሰሳታት፣ ሓሸራታት፣ ሰባት፣ የዕዋፍን ኩሉን። ኩሉ ድማ ውቁብ እዩ። ኣብ ፕላኔት መሬት፡ እታ ፕላኔት ክንድምንታይ ውቅብቲ ከምዝኾነት ዝርዳእ ሰብ ይህሉ ዶ ይኸውን ኢልና ንሓስብ ኔርና። ሕጉሳትን ዝምሰጡን ዝያዳ ክፈልጡ ዝደልዩን ሰባት። ንስኻትኩም ክልቴኹም የኒን ሰሚርን፣ ከምትርድኡ ተዓዚብና ኢና። ናባኻትኩም መጺእና።

05:30.196 --> 06:39.776
-ንርዳእ? የኒን ሰሚርን ኣብ ሓደ እዋን ሓቲቶም
-እንታይ ኢና ንርዳእ?
-እወ ኩሉ ነገር ብኸመይ ኣገዳሲ ከዝኾነን ኩሉ ነገር ነናቱ ዕማም ከምዘለዎን ትርድኡ። ሕጂ ዝያዳ ተዓዚብኹም ኢኹም።  ሓሰኻ መሬት ብውሽጡ እንታይ ከምዝመስል ርኢኹም ኢኹም። ብኸመይ ከምዝበልዕን ሓመድ ከምዝጋማጥልን እውን ርኢኹም ኢኹም። 
-ንኣሽቱ ቡናዊ ሕብሪ ዘለዎም ሓሰኻታት ኣብ ሓመድ ሓመድ የዳልዉ እዮም ኢለ ሓሲበኳ ኣይፈልጥን ኔረ ኢላ የኒ። 
-ብርግጽ ነዚ እየ ክዛረብ ጸኒሐ ኢሉ ሄን። 
-ዕንዝራን ንህብን፡ ሜለ፣ ኮሚደረን ዕንባባን ከምዚህልወና ከምዝገብሩ ኣይፈልጥን ኔረ ኢሉ ሰሚር። 
-ዘርኢ ብህይወት ዝቅጽል ክፍሊ ተኽሊ ከምዝኾነ እውን ኣይፈልጥን ኔረ ኢላ የኒ። ዘርኢ ናይ መጀመርያን ናይ መወዳእታን ከምዝኾነ እውን።
-ዘርኢ ክቦቁል ክንሓድጎ ከምዝግባእ እንኮላይ ኢሉ ሰሚር።

06:39.776 --> 07:36.466
-ኩሉ ዝተታሓሓዘ እዩ ኢሉ ሄን። ነዚ ትርድኡ ኢኹም። ኩሉ ነናቱ ዕማም ኣለዎን፣ ነናቱ ኣብርክቶ ኣለዎን። ከም ራይሶቢየም ዝኣመሰሉ ንኣሽቱ ባክቴርያታት ከይተረፈ፣ ነቲ ሰባትን እንሰሳታትን ዘድልዮም ፕሮቲን ኣብ ውሽጢ ተኽሊ ዓይኒ ዓተር ከምዚህሉ ብምግባር ይሳተፉ እዮም። 
-ዘገርም ነገር እኮ ዩ ኢላ የኒ። 
-ክትሓስቦ ደስ ዘብል ነገር እዩ ኢሉ ሰሚር። 
-ክነግረኩም ዝደልዮ ሓደ ነገር እንታይ እዩ፣ ክትርድኡ መታን ምስ ድሙን ምሳይን ኮይንኩም ኣብ ውሽጢ ከብዲ ዓሳ፣ ዑፍን ዕንባባ ተኽሊ ድንሽን ምእታው ኣየድልየኩምን። ዓሳ፣ ዑፍን ዕንባባ ተኽሊ ድንሽን ብውሽጢ እንታይ ከምዝመስል ክትማራመሩ ትኽእሉ ኢኹም። ነዚ ብኸመይ ከምትገብሩዎ፡ ባዕልኻትኩም ብጽሑዎ።

07:36.466 --> 08:19.016
-ሕጂ ናብ ቦታና ተመሊስና ነቶም ኣብኡ ዘለዉ፡ ኣብ መሬት ነቲ ኣገዳሲ ዝኾነ ነገር ዝርድኡ ሰባት ከምዘለዉ ክንነግሮም ኢና።
-ንሕና ጥራይ ኣይኮናን ኢላ የኒ
-ኣብ ክፍልና ዘለዉ መማህርትና እንኮላይ ኢሉ ሰሚር።
-ብዙሓት ካልኦት እውን ኢላ የኒ። 
-እወ ብዙሕ ዘሕጉስ ነገር እዩ ኢሉ ሄን። ዋላኳ ኣጋይሽ ተኾና፣ ብሕያውነት ስለዝሓዝኩምና ኣዚና ነመስግነኩም። ብዙሕ ነመስግነኩም።
-ሕጂ ኣጋይሽ ኣይኮንኩምን ኢሉ ሰሚር።

08:19.016 --> 09:35.455
ሃንደበት ሓደ ዘይፈልጡዎ ድምጺ ሰሚዖም። እቲ ድምጺ ካበይ መጺኡ? ድሙ እዩ ኔሩ! ድሙ ክዛረብ ፈጺሞም ሰሚዖም ኣይፈልጡን።
ነመስግነኩም ኢሉ ድሙ። ሕጂ ህያብ ክትወሃቡ ኢኹም።
ድሙ ኣብ ኢዱ ሓደ ሳጹን ሒዙ ኔሩ። ኣዝዩ ደስ ዘብል እዩ ኔሩ። የንጸባርቕ የብለጭልጭን ኔሩ። ከም ብሩርን ወርቅን ዕንቊን ኣልማዝን ድማ ይመስል ኔሩ።
-ነቲ ሳጹን ሕጂ ክንህበኩም ኢና። ግን ክሳብ ንሕና ንኸይድ ኣይትኽፈቱዎ
-ኦ…. !ኣዚና ነመስግነኩም! ኦኦኦኦ! ኢሎም የኒን ሰሚርን ብሓባር።
ድሙ ነቲ መንኮርኩር ጠፈር ናብ ባይታ ገጹ ኣውሪዱዎ። ሽዑ ክሳናበቱዎም ጀሚሮም። የኒ ሓዚና ኔራ። ሰሚር እውን ሕጉስ ኣይነበረን። 
እቲ መንኮርኩር ጠፈር ናብ ላዕሊ ሓፍ ኢሉ። ኣእዳዎም ከዋዛውዙ ጀሚሮም። ሄን ድሙን ውን የእዳዎም ኣዋዛዊዞም። 
ብቅንጡፍ ድማ ናብ ሰማያት ተሰዊሮም።

09:35.455 --> 10:37.355
የኒን ሰሚርን ኣብኡ ደው ኢሎም በይኖም ኣብ ጸልማት ተሪፎም።
-ነቲ ሳጹን ክንከፍቶ!
ነቲ መዕጸዊ ናይቲ ሳጹን ቀስ ኣቢሎም ከፊቶሞ። እንታይ ከምዝኾነ ክርእዩዎ ኣይኽእሉን ኔሮም። ብሰንኪ እቲ ብርሃን የዕንቶም ዓዊሩ። ጠራዕራዕ ዝብል ብርሃን ከም ንእሽተይ በርቅን ጩራን ኮይኑ ፋሕ ክፍል ጀሚሩ። እንታይ እዩ ኔሩ ንምንታይ
ጠራዕራዕ ምባልን ምንጽብራቕን ደው ኣቢሉ። ገለ ክብብ ዝበለ ነገር፡ ኣብ ውሽጢ እቲ ሳጹን ርእዮም። ዓረር ድዩ? ካራሜላ ድዩ? ጌጽ ድዩ?
ናብ ደገ ኣውጺኦሞ ብጥንቃቐ። እናተናኸፉ ገምጢሎሞ። ሸቲቶሞ።
የኒ ንሰሚር ጠሚታቶ። ሰሚር ንየኒ ጠሚትዋ። ክልቲኦም ኣብ ሓደ እዋን ዘረባ ሞሊቁዎም
-ዘርኢ?

10:37.355 --> 10:39.835
ተዛዚሙ